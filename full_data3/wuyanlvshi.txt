秦川雄帝宅，函谷壮皇居。绮殿千寻起，离宫百雉余。连甍遥接汉，飞观迥凌虚。云日隐层阙，风烟出绮疏。	太宗皇帝	帝京篇十首一	秦函绮离连飞云风	五言律诗
岩廊罢机务，崇文聊驻辇。玉匣启龙图，金绳披凤篆。韦编断仍续，缥帙舒还卷。对此乃淹留，欹案观坟典。	太宗皇帝	帝京篇十首二	岩崇玉金韦缥对欹	五言律诗
移步出词林，停舆欣武宴。雕弓写明月，骏马疑流电。惊雁落虚弦，啼猿悲急箭。阅赏诚多美，于兹乃忘倦。	太宗皇帝	帝京篇十首三	移停雕骏惊啼阅于	五言律诗
鸣笳临乐馆，眺听欢芳节。急管韵朱弦，清歌凝白雪。彩凤肃来仪，玄鹤纷成列。去兹郑卫声，雅音方可悦。	太宗皇帝	帝京篇十首四	鸣眺急清彩玄去雅	五言律诗
飞盖去芳园，兰桡游翠渚。萍间日彩乱，荷处香风举。桂楫满中川，弦歌振长屿。岂必汾河曲，方为欢宴所。	太宗皇帝	帝京篇十首六	飞兰萍荷桂弦岂方	五言律诗
落日双阙昏，回舆九重暮。长烟散初碧，皎月澄轻素。搴幌玩琴书，开轩引云雾。斜汉耿层阁，清风摇玉树。	太宗皇帝	帝京篇十首七	落回长皎搴开斜清	五言律诗
欢乐难再逢，芳辰良可惜。玉酒泛云罍，兰淆陈绮席。千钟合尧禹，百兽谐金石。得志重寸阴，忘怀轻尺璧。	太宗皇帝	帝京篇十首八	欢芳玉兰千百得忘	五言律诗
建章欢赏夕，二八尽妖妍。罗绮昭阳殿，芬芳玳瑁筵。珮移星正动，扇掩月初圆。无劳上悬圃，即此对神仙。	太宗皇帝	帝京篇十首九	建二罗芬珮扇无即	五言律诗
新丰停翠辇，谯邑驻鸣笳。园荒一径断，苔古半阶斜。前池消旧水，昔树发今花。一朝辞此地，四海遂为家。	太宗皇帝	过旧宅二首一	新谯园苔前昔一四	五言律诗
春搜驰骏骨，总辔俯长河。霞处流萦锦，风前瀁卷罗。水花翻照树，堤兰倒插波。岂必汾阴曲，秋云发棹歌。	太宗皇帝	临洛水	春总霞风水堤岂秋	五言律诗
重峦俯渭水，碧嶂插遥天。出红扶岭日，入翠贮岩烟。叠松朝若夜，复岫阙疑全。对此恬千虑，无劳访九仙。	太宗皇帝	望终南山	重碧出入叠复对无	五言律诗
寒随穷律变，春逐鸟声开。初风飘带柳，晚雪间花梅。碧林青旧竹，绿沼翠新苔。芝田初雁去，绮树巧莺来。	太宗皇帝	首春	寒春初晚碧绿芝绮	五言律诗
晚霞聊自怡，初晴弥可喜。日晃百花色，风动千林翠。池鱼跃不同，园鸟声还异。寄言博通者，知予物外志。	太宗皇帝	初晴落景	晚初日风池园寄知	五言律诗
夏律昨留灰，秋箭今移晷。峨嵋岫初出，洞庭波渐起。桂白发幽岩，菊黄开灞涘。运流方可叹，含毫属微理。	太宗皇帝	度秋	夏秋峨洞桂菊运含	五言律诗
寒惊蓟门叶，秋发小山枝。松阴背日转，竹影避风移。提壶菊花岸，高兴芙蓉池。欲知凉气早，巢空燕不窥。	太宗皇帝	仪鸾殿早秋	寒秋松竹提高欲巢	五言律诗
山亭秋色满，岩牖凉风度。疏兰尚染烟，残菊犹承露。古石衣新苔，新巢封古树。历览情无极，咫尺输光暮。	太宗皇帝	山阁晚秋	山岩疏残古新历咫	五言律诗
朝光浮烧野，霜华净碧空。结浪冰初镜，在迳菊方丛。约岭烟深翠，分旗霞散红。抽思滋泉侧，飞想傅岩中。	太宗皇帝	秋暮言志	朝霜结在约分抽飞	五言律诗
萧条起关塞，摇飏下蓬瀛。拂林花乱彩，响谷鸟分声。披云罗影散，泛水织文生。劳歌大风曲，威加四海清。	太宗皇帝	咏风	萧摇拂响披泛劳威	五言律诗
罩云飘远岫，喷雨泛长河。低飞昏岭腹，斜足洒岩阿。泫丛珠缔叶，起溜镜图波。蒙柳添丝密，含吹织空罗。	太宗皇帝	咏雨	罩喷低斜泫起蒙含	五言律诗
洁野凝晨曜，装墀带夕晖。集条分树玉，拂浪影泉玑。色洒妆台粉，花飘绮席衣。入扇萦离匣，点素皎残机。	太宗皇帝	咏雪	洁装集拂色花入点	五言律诗
红轮不暂驻，乌飞岂复停。岑霞渐渐落，溪阴寸寸生。藿叶随光转，葵心逐照倾。晚烟含树色，栖鸟杂流声。	太宗皇帝	赋得白日半西山	红乌岑溪藿葵晚栖	五言律诗
高轩临碧渚，飞檐迥架空。余花攒镂槛，残柳散雕栊。岸菊初含蕊，园梨始带红。莫虑昆山暗，还共尽杯中。	太宗皇帝	置酒坐飞阁	高飞余残岸园莫还	五言律诗
华林满芳景，洛阳遍阳春。朱颜含远日，翠色影长津。乔柯啭娇鸟，低枝映美人。昔作园中实，今来席上珍。	太宗皇帝	赋得樱桃	华洛朱翠乔低昔今	五言律诗
玉衡流桂圃，成蹊正可寻。莺啼密叶外，蝶戏脆花心。丽景光朝彩，轻霞散夕阴。暂顾晖章侧，还眺灵山林。	太宗皇帝	赋得李	玉成莺蝶丽轻暂还	五言律诗
岸曲非千里，桥斜异七星。暂低逢辇度，还高值浪惊。水摇文鹢动，缆转锦花萦。远近随轮影，轻重应人行。	太宗皇帝	赋得浮桥	岸桥暂还水缆远轻	五言律诗
拂霞疑电落，腾虚状写虹。屈伸烟雾里，低举白云中。纷披乍依迥，掣曳或随风。念兹轻薄质，无翅强摇空。	太宗皇帝	咏兴国寺佛殿前幡	拂腾屈低纷掣念无	五言律诗
凿门初奉律，仗战始临戎。振鳞方跃浪，骋翼正凌风。未展六奇术，先亏一篑功。防身岂乏智，殉命有余忠。	太宗皇帝	伤辽东战亡	凿仗振骋未先防殉	五言律诗
晦魄移中律，凝暄起丽城。罩云朝盖上，穿露晓珠呈。笑树花分色，啼枝鸟合声。披襟欢眺望，极目畅春情。	太宗皇帝	月晦	晦凝罩穿笑啼披极	五言律诗
秋光凝翠岭，凉吹肃离宫。荷疏一盖缺，树冷半帷空。侧阵移鸿影，圆花钉菊丛。摅怀俗尘外，高眺白云中。	太宗皇帝	秋日翠微宫	秋凉荷树侧圆摅高	五言律诗
斜廊连绮阁，初月照宵帏。塞冷鸿飞疾，园秋蝉噪迟。露结林疏叶，寒轻菊吐滋。愁心逢此节，长叹独含悲。	太宗皇帝	初秋夜坐	斜初塞园露寒愁长	五言律诗
菊散金风起，荷疏玉露圆。将秋数行雁，离夏几林蝉。云凝愁半岭，霞碎缬高天。还似成都望，直见峨眉前。	太宗皇帝	秋日二首一	菊荷将离云霞还直	五言律诗
爽气澄兰沼，秋风动桂林。露凝千片玉，菊散一丛金。日岫高低影，云空点缀阴。蓬瀛不可望，泉石且娱心。	太宗皇帝	秋日二首二	爽秋露菊日云蓬泉	五言律诗
石鲸分玉溜，劫烬隐平沙。柳影冰无叶，梅心冻有花。寒野凝朝雾，霜天散夕霞。欢情犹未极，落景遽西斜。	太宗皇帝	冬日临昆明池	石劫柳梅寒霜欢落	五言律诗
冻云宵遍岭，素雪晓凝华。入牖千重碎，迎风一半斜。不妆空散粉，无树独飘花。萦空惭夕照，破彩谢晨霞。	太宗皇帝	望雪	冻素入迎不无萦破	五言律诗
暮景斜芳殿，年华丽绮宫。寒辞去冬雪，暖带入春风。阶馥舒梅素，盘花卷烛红。共欢新故岁，迎送一宵中。	太宗皇帝	守岁	暮年寒暖阶盘共迎	五言律诗
岁阴穷暮纪，献节启新芳。冬尽今宵促，年开明日长。冰消出镜水，梅散入风香。对此欢终宴，倾壶待曙光。	太宗皇帝	除夜	岁献冬年冰梅对倾	五言律诗
和气吹绿野，梅雨洒芳田。新流添旧涧，宿雾足朝烟。雁湿行无次，花沾色更鲜。对此欣登岁，披襟弄五弦。			和梅新宿雁花对披	五言律诗
翠楼含晓雾，莲峰带晚云。玉叶依岩聚，金枝触石分。横天结阵影，逐吹起罗文。非复阳台下，空将惑楚君。	太宗皇帝	赋得含峰云	翠莲玉金横逐非空	五言律诗
绮筵移暮景，紫阁引宵烟。隔栋歌尘合，分阶舞影连。声流三处管，响乱一重弦。不似秦楼上，吹箫空学仙。	太宗皇帝	三层阁上置音声	绮紫隔分声响不吹	五言律诗
残云收翠岭，夕雾结长空。带岫凝全碧，障霞隐半红。仿佛分初月，飘飖度晓风。还因三里处，冠盖远相通。	太宗皇帝	远山澄碧雾	残夕带障仿飘还冠	五言律诗
兰气已熏宫，新蕊半妆丛。色含轻重雾，香引去来风。拂树浓舒碧，萦花薄蔽红。还当杂行雨，仿佛隐遥空。	太宗皇帝	赋得花庭雾	兰新色香拂萦还仿	五言律诗
年柳变池台，隋堤曲直回。逐浪丝阴去，迎风带影来。疏黄一鸟弄，半翠几眉开。萦雪临春岸，参差间早梅。	太宗皇帝	春池柳	年隋逐迎疏半萦参	五言律诗
春晖开紫苑，淑景媚兰场。映庭含浅色，凝露泫浮光。日丽参差影，风传轻重香。会须君子折，佩里作芬芳。	太宗皇帝	芳兰	春淑映凝日风会佩	五言律诗
禁苑春晖丽，花蹊绮树妆。缀条深浅色，点露参差光。向日分千笑，迎风共一香。如何仙岭侧，独秀隐遥芳。	太宗皇帝	咏桃	禁花缀点向迎如独	五言律诗
参差垂玉阙，舒卷映兰宫。珠光摇素月，竹影乱清风。彩散银钩上，文斜桂户中。惟当杂罗绮，相与媚房栊。	太宗皇帝	赋帘	参舒珠竹彩文惟相	五言律诗
凌晨丽城去，薄暮上林栖。辞枝枝暂起，停树树还低。向日终难托，迎风讵肯迷。只待纤纤手，曲里作宵啼。	太宗皇帝	咏乌代陈师道	凌薄辞停向迎只曲	五言律诗
骏骨饮长泾，奔流洒络缨。细纹连喷聚，乱荇绕蹄萦。水光鞍上侧，马影溜中横。翻似天池里，腾波龙种生。	太宗皇帝	咏饮马	骏奔细乱水马翻腾	五言律诗
阶兰凝曙霜，岸菊照晨光。露浓晞晚笑，风劲浅残香。细叶凋轻翠，圆花飞碎黄。还持今岁色，复结后年芳。	太宗皇帝	赋得残菊	阶岸露风细圆还复	五言律诗
羽盖飞天汉，凤驾越层峦。俱叹三秋阻，共叙一宵欢。璜亏夜月落，靥碎晓星残。谁能重操杼，纤手濯清澜。	高宗皇帝	七夕宴悬圃二首一	羽凤俱共璜靥谁纤	五言律诗
霓裳转云路，凤驾俨天潢。亏星凋夜靥，残月落朝璜。促欢今夕促，长离别后长。轻梭聊驻织，掩泪独悲伤。	高宗皇帝	七夕宴悬圃二首二	霓凤亏残促长轻掩	五言律诗
日宫开万仞，月殿耸千寻。花盖飞团影，幡虹曳曲阴。绮霞遥笼帐，丛珠细网林。寥廓烟云表，超然物外心。	高宗皇帝	谒大慈恩寺	日月花幡绮丛寥超	五言律诗
四郊秦汉国，八水帝王都。阊阖雄里闬，城阙壮规模。贯渭称天邑，含岐实奥区。金门披玉馆，因此识皇图。			四八阊城贯含金因	五言律诗
眷言君失德，骊邑想秦余。政烦方改篆，愚俗乃焚书。阿房久已灭，阁道遂成墟。欲厌东南气，翻伤掩鲍车。	中宗皇帝	幸秦始皇陵	眷骊政愚阿阁欲翻	五言律诗
汉家重东郡，宛彼白马津。黎庶既蕃殖，临之劳近臣。远别初首路，今行方及春。课成应第一，良牧尔当仁。	明皇帝	送李邕之任滑台	汉宛黎临远今课良	五言律诗
北风吹同云，同云飞白雪。白雪乍回散，同云何惨烈。未见温泉冰，宁知火井灭。表瑞良在兹，庶几可怡悦。	明皇帝	温汤对雪	北同白同未宁表庶	五言律诗
鲁卫情先重，亲贤爱转多。冕旒丰暇日，乘景暂经过。戚里申高宴，平台奏雅歌。复寻为善乐，方验保山河。	明皇帝	过大哥宅探得歌字韵	鲁亲冕乘戚平复方	五言律诗
地有招贤处，人传乐善名。鹜池临九达，龙岫对层城。桂月先秋冷，苹风向晚清。凤楼遥可见，仿佛玉箫声。	明皇帝	同玉真公主过大哥山池	地人鹜龙桂苹凤仿	五言律诗
桂殿与山连，兰汤涌自然。阴崖含秀色，温谷吐潺湲。绩为蠲邪着，功因养正宣。愿言将亿兆，同此共昌延。	明皇帝	惟此温泉是称愈疾岂予独受	桂兰阴温绩功愿同	五言律诗
边服胡尘起，长安汉将飞。龙蛇开阵法，貔虎振军威。诈虏脑涂地，征夫血染衣。今朝书奏入，明日凯歌归。	明皇帝	旋师喜捷	边长龙貔诈征今明	五言律诗
仙居怀圣德，灵庙肃神心。草合人踪断，尘浓鸟迹深。流沙丹灶没，关路紫烟沉。独伤千载后，空余松柏林。	明皇帝	过老子庙	仙灵草尘流关独空	五言律诗
境出三秦外，途分二陕中。山川入虞虢，风俗限西东。树古棠阴在，耕余让畔空。鸣笳从此去，行见洛阳宫。	明皇帝	途次陕州	境途山风树耕鸣行	五言律诗
拂曙辟行宫，寒皋野望通。繁云低远岫，飞雪舞长空。赋象恒依物，萦回屡逐风。为知勤恤意，先此示年丰。	明皇帝	野次喜雪	拂寒繁飞赋萦为先	五言律诗
遗荣期入道，辞老竟抽簪。岂不惜贤达，其如高尚心。寰中得秘要，方外散幽襟。独有青门饯，群僚怅别深。	明皇帝	送贺知章归四明	遗辞岂其寰方独群	五言律诗
行迈离秦国，巡方赴洛师。路逢三五夜，春色暗中期。关外长河转，宫中淑气迟。歌钟对明月，不减旧游时。	明皇帝	轩游宫十五夜	行巡路春关宫歌不	五言律诗
壮徒恒贾勇，拔拒抵长河。欲练英雄志，须明胜负多。噪齐山岌嶪，气作水腾波。预期年岁稔，先此乐时和。	明皇帝	观拔河俗戏	壮拔欲须噪气预先	五言律诗
节变寒初尽，时和气已春。繁云先合寸，膏雨自依旬。飒飒飞平野，霏霏静暗尘。悬知花叶意，朝夕望中新。	明皇帝	同刘晃喜雨	节时繁膏飒霏悬朝	五言律诗
铸得千秋镜，光生百炼金。分将赐群后，遇象见清心。台上冰华澈，窗中月影临。更衔长绶带，留意感人深。	明皇帝	千秋节赐群臣镜	铸光分遇台窗更留	五言律诗
太乙三门诀，元君六甲符。下传金版术，上刻玉清书。有美探真士，囊中得秘书。自知三醮后，翊我灭残胡。	明皇帝	赐道士邓紫阳	太元下上有囊自翊	五言律诗
剑阁横云峻，銮舆出狩回。翠屏千仞合，丹嶂五丁开。灌木萦旗转，仙云拂马来。乘时方在德，嗟尔勒铭才。	明皇帝	幸蜀西至剑门	剑銮翠丹灌仙乘嗟	五言律诗
宝照含天地，神剑合阴阳。日月丽光景，星斗裁文章。写鉴表容质，佩服为身防。从兹一赏玩，永德保龄长。	明皇帝	答司马承祯上剑镜	宝神日星写佩从永	五言律诗
道家奠灵简，自昔仰神仙。真子今将命，苍生福可传。江山寻故国，城郭信依然。二室遥相望，云回洞里天。	明皇帝	送赵法师还蜀因名山奠简	道自真苍江城二云	五言律诗
洞府修真客，衡阳念旧居。将成金阙要，愿奉玉清书。云路三天近，松溪万籁虚。犹期传秘诀，来往候仙舆。	明皇帝	送道士薛季昌还山	洞衡将愿云松犹来	五言律诗
城阙天中近，蓬瀛海上遥。归期千载鹤，春至一来朝。采药逢三秀，餐霞卧九霄。参同如有旨，金鼎待君烧。	明皇帝	送玄同真人李抱朴谒灊山仙	城蓬归春采餐参金	五言律诗
昔见漳滨卧，言将人事违。今逢庆诞日，犹谓学仙归。棠棣花重发，鸰原鸟再飞。德比代云布，心如晋水清。	明皇帝	句	昔言今犹棠鸰德心	五言律诗
先生年几许，颜色似童儿。夜抱九仙骨，朝披一品衣。不食千钟粟，唯餐两颗棃。天生此间气，助我化无为。	肃宗皇帝	赐棃李泌与诸王联句	先颜夜朝不唯天助	五言律诗
荷恩承顾托，执契恭临抚。庙略静边荒，天兵曜神武。有截资先化，无为遵旧矩。祯符降昊穹，大业光寰宇。	则天皇后	唐享昊天乐第九	荷执庙天有无祯大	五言律诗
总章陈昔典，衢室礼惟神。宏规则天地，神用叶陶钧。负扆三春旦，充庭万宇宾。顾己诚虚薄，空惭驭兆人。	则天皇后	唐明堂乐章外办将出	总衢宏神负充顾空	五言律诗
履艮包群望，居中冠百灵。万方资广运，庶品荷财成。神功谅匪测，盛德实难名。藻奠申诚敬，恭祀表惟馨。	则天皇后	唐明堂乐章宫音	履居万庶神盛藻恭	五言律诗
菲躬承睿顾，薄德忝坤仪。干干遵后命，翼翼奉先规。抚俗勤虽切，还淳化尚亏。未能弘至道，何以契明只。	则天皇后	唐大飨拜洛乐章拜洛	菲薄干翼抚还未何	五言律诗
夕惕同龙契，晨兢当凤扆。崇儒习旧规，偃伯循先旨。绝壤飞冠盖，遐区丽山水。幸承三圣余，忻属千年始。	则天皇后	唐大飨拜洛乐章德和	夕晨崇偃绝遐幸忻	五言律诗
九春开上节，千门敞夜扉。兰灯吐新焰，桂魄朗圆辉。送酒惟须满，流杯不用稀。务使霞浆兴，方乘泛洛归。	则天皇后	早春夜宴	九千兰桂送流务方	五言律诗
山窗游玉女，涧户对琼峰。岩顶翔双凤，潭心倒九龙。酒中浮竹叶，杯上写芙蓉。故验家山赏，惟有风入松。	则天皇后	游九龙潭	山涧岩潭酒杯故惟	五言律诗
高人叶高志，山服往山家。迢迢间风月，去去隔烟霞。碧岫窥玄洞，玉灶炼丹砂。今日星津上，延首望灵槎。	则天皇后	赠胡天师	高山迢去碧玉今延	五言律诗
旧爱柏梁台，新宠昭阳殿。守分辞芳辇，含情泣团扇。一朝歌舞荣，夙昔诗书贱。颓恩诚已矣，覆水难重荐。	徐贤妃	长门怨	旧新守含一夙颓覆	五言律诗
秋风起函谷，劲气动河山。偃松千岭上，杂雨二陵间。低云愁广隰，落日惨重关。此时飘紫气，应验真人还。	徐贤妃	秋风函谷应诏	秋劲偃杂低落此应	五言律诗
帝里重阳节，香园万乘来。却邪萸入佩，献寿菊传杯。塔类承天涌，门疑待佛开。睿词悬日月，长得仰昭回。	上官昭容	九月九日上幸慈恩寺登浮图	帝香却献塔门睿长	五言律诗
叶下洞庭初，思君万里余。露浓香被冷，月落锦屏虚。欲奏江南曲，贪封蓟北书。书中无别意，惟怅久离居。	上官昭容	彩书怨	叶思露月欲贪书惟	五言律诗
玉环腾远创，金埒荷殊荣。弗玩珠玑饰，仍留仁智情。凿山便作室，凭树即为楹。公输与班尔，从此遂韬声。	上官昭容	游长宁公主流杯池二十五首	玉金弗仍凿凭公从	五言律诗
登山一长望，正遇九春初。结驷填街术，闾阎满邑居。鬬雪梅先吐，惊风柳未舒。直愁斜日落，不畏酒尊虚。	上官昭容	游长宁公主流杯池二十五首	登正结闾鬬惊直不	五言律诗
霁晓气清和，披襟赏薜萝。玳瑁凝春色，琉璃漾水波。跂石聊长啸，攀松乍短歌。除非物外者，谁就此经过。	上官昭容	游长宁公主流杯池二十五首	霁披玳琉跂攀除谁	五言律诗
暂尔游山第，淹留惜未归。霞窗明月满，涧户白云飞。书引藤为架，人将薜作衣。此真攀玩所，临睨赏光辉。	上官昭容	游长宁公主流杯池二十五首	暂淹霞涧书人此临	五言律诗
策杖临霞岫，危步下霜蹊。志逐深山静，途随曲涧迷。渐觉心神逸，俄看云雾低。莫怪人题树，祗为赏幽栖。	上官昭容	游长宁公主流杯池二十五首	策危志途渐俄莫祗	五言律诗
出嫁辞乡国，由来此别难。圣恩愁远道，行路泣相看。沙塞容颜尽，边隅粉黛残。妾心何所断，他日望长安。	宜芬公主	虚池驿题屏风	出由圣行沙边妾他	五言律诗
珠碎眼前珍，花凋世外春。未销心里恨，又失掌中身。玉笥犹残药，香奁已染尘。前哀将后感，无泪可沾巾。	后主煜	挽辞一	珠花未又玉香前无	五言律诗
永念难消释，孤怀痛自嗟。雨深秋寂莫，愁引病增加。咽绝风前思，昏蒙眼上花。空王应念我，穷子正迷家。	后主煜	悼诗	永孤雨愁咽昏空穷	五言律诗
殷勤移植地，曲槛小阑边。共约重芳日，还忧不盛妍。阻风开步障，乘月溉寒泉。谁料花前后，蛾眉却不全。	后主煜	梅花	殷曲共还阻乘谁蛾	五言律诗
憔悴年来甚，萧条益自伤。风威侵病骨，雨气咽愁肠。夜鼎唯煎药，朝髭半染霜。前缘竟何似，谁与问空王。	后主煜	病中感怀	憔萧风雨夜朝前谁	五言律诗
竹林二君子，尽日竟沉吟。相对终无语，争先各有心。恃强斯有失，守分固无侵。若算机筹处，沧沧海未深。	吉王从谦	观棋	竹尽相争恃守若沧	五言律诗
乔岩簇冷烟，幽径上寒天。下瞰峨眉岭，上窥华岳巅。驱驰非取乐，按幸为忧边。此去如登陟，歌楼路几千。	后主衍	幸秦川上梓潼山	乔幽下上驱按此歌	五言律诗
缓辔逾双剑，行行蹑石棱。作千寻壁垒，为万祀依凭。道德虽无取，江山粗可矜。回看城阙路，云叠树层层。	后主衍	题剑门	缓行作为道江回云	五言律诗
圣帝归梧野，躬来谒圣颜。旋登三径路，似陟九嶷山。日照堆岚迥，云横积翠间。期修封禅礼，方俟再跻攀。	蜀太后徐	丈人观谒先帝御容	圣躬旋似日云期方	五言律诗
再到金华顶，玄都访道回。云披分景象，黛锁显楼台。雨涤前山净，风吹去路开。翠屏夹流水，何必羡蓬莱。	蜀太后徐	题金华宫	再玄云黛雨风翠何	五言律诗
寻真游胜境，巡礼到阳平。水远波澜碧，山高气象清。殿严孙氏貌，碑暗系师名。夜月登坛醮，松风森磬声。	蜀太后徐	题彭州阳平化	寻巡水山殿碑夜松	五言律诗
共谒御容仪，还同在禁闱。笙歌喧宝殿，彩仗耀金徽。清泪沾罗袂，红霞拂绣衣。九疑山水远，无路继湘妃。	蜀太妃徐	游丈人观谒先帝御容	共还笙彩清红九无	五言律诗
圣灯千万炬，旋向碧空生。细雨湿不暗，好风吹更明。磬敲金地响，僧唱梵天声。若说无心法，此光如有情。	蜀太妃徐	三学山夜看圣灯	圣旋细好磬僧若此	五言律诗
昔在炎运终，中华乱无象。酆郊赤乌见，邙山黑云上。大赉下周车，禁暴开殷网。幽明同叶赞，鼎祚齐天壤。	褚亮	郊庙歌辞祀圜丘乐章凯	昔中酆邙大禁幽鼎	五言律诗
荷恩承顾托，执契恭临抚。庙略静边荒，天兵耀神武。有截资先化，无为遵旧矩。祯符降昊穹，大业光寰宇。	不详	郊庙歌辞武后大享昊天乐	荷执庙天有无祯大	五言律诗
得一流玄泽，通三御紫宸。远叶千龄运，遐销九域尘。绝瑞骈阗集，殊祥络绎臻。登年庆栖亩，稔岁贺盈囷。	不详	郊庙歌辞中宗祀昊天乐章	得通远遐绝殊登稔	五言律诗
坤元光至德，柔训阐皇风。芣苡芳声远，螽斯美化隆。睿范超千载，嘉猷备六宫。肃恭陪盛典，钦若荐禋宗。	不详	郊庙歌辞中宗祀昊天乐章	坤柔芣螽睿嘉肃钦	五言律诗
堂堂圣祖兴，赫赫昌基泰。戎车盟津偃，玉帛涂山会。舜日启祥晖，尧云卷征斾。风猷被有截，声教覃无外。	不详	郊庙歌辞中宗祀昊天乐章	堂赫戎玉舜尧风声	五言律诗
烈祖顺三灵，文宗威四海。黄钺诛群盗，朱旗扫多罪。戢兵天下安，约法人心改。大哉干羽意，长见风云在。	张说	郊庙歌辞封泰山乐章凯	烈文黄朱戢约大长	五言律诗
总章陈昔典，衢室礼惟神。宏规则天地，神用叶陶钧。负扆三春旦，充庭万宇宾。顾己诚虚薄，空惭亿兆人。	武则天	郊庙歌辞武后明堂乐章	总衢宏神负充顾空	五言律诗
履艮包群望，居中冠百灵。万方资广运，庶品荷财成。神功谅匪测，盛德实难名。藻奠申诚敬，恭祀表惟馨。	则天皇后	唐明堂乐章宫音	履居万庶神盛藻恭	五言律诗
盛德陈万舞，威棱畅九垓。风云交律候，日月丽昭回。行庆休祥发，乘和春气来。百神肃临享，荡荡天门开。	不详	郊庙歌辞祀九宫贵神乐章	盛威风日行乘百荡	五言律诗
万方资以化，交泰属升平。易从业惟简，得一道斯宁。具仪光玉帛，送舞变咸英。黍稷良非贵，明德信惟馨。	褚亮	郊庙歌辞祭方丘乐章顺	万交易得具送黍明	五言律诗
菲躬承睿顾，薄德忝坤仪。干干遵后命，翼翼奉先规。抚俗勤虽切，还淳化尚亏。未能弘至道，何以契明只。	则天皇后	唐大飨拜洛乐章拜洛	菲薄干翼抚还未何	五言律诗
夕惕司龙契，晨兢当凤扆。崇儒习旧规，偃伯循先旨。绝壤飞冠盖，遐区丽山水。幸承三圣余，忻属千年始。	不详	郊庙歌辞武后大享拜洛乐	夕晨崇偃绝遐幸忻	五言律诗
至哉含柔德，万物资以生。常顺称厚载，流谦通变盈。圣心事能察，增广陈厥诚。黄只僾如在，泰折俟咸亨。	贺知章、	郊庙歌辞禅社首乐章顺	至万常流圣增黄泰	五言律诗
芳春开令序，韶苑畅和风。惟灵申广佑，利物表神功。绮会周天宇，黼黻藻寰中。庶几承庆节，歆奠下帷宫。	不详	郊庙歌辞享先蚕乐章永	芳韶惟利绮黼庶歆	五言律诗
明灵光至德，深功掩百神。祥源应节启，福绪逐年新。万宇承恩覆，七庙伫恭禋。于兹申至恳，方期远庆臻。	不详	郊庙歌辞享先蚕乐章肃	明深祥福万七于方	五言律诗
霞庄列宝卫，云集动和声。金卮荐绮席，玉币委芳庭。因心罄丹款，先己励苍生。所冀延明福，于兹享至诚。	不详	郊庙歌辞享先蚕乐章展	霞云金玉因先所于	五言律诗
桂筵开玉俎，兰圃荐琼芳。八音调凤历，三献奉鸾觞。絜粢申大享，庭宇冀降祥。神其覃有庆，契福永无疆。	不详	郊庙歌辞享先蚕乐章絜	桂兰八三絜庭神契	五言律诗
仙坛礼既毕，神驾俨将升。伫属深祥起，方期庶绩凝。虔诚资宇内，务本勖黎蒸。灵心昭备享，率土洽休征。	不详	郊庙歌辞享先蚕乐章昭	仙神伫方虔务灵率	五言律诗
炎驭失天纲，土德承天命。英猷被寰宇，懿躅隆邦政。七德已绥边，九夷咸底定。景化覃遐迩，深仁洽翔泳。	不详	郊庙歌辞享太庙乐章宁	炎土英懿七九景深	五言律诗
烈祖顺三灵，文宗威四海。黄钺诛群盗，朱旗扫多罪。戢兵天下安，约法人心改。大哉干羽意，长见风云在。	张说	郊庙歌辞封泰山乐章凯	烈文黄朱戢约大长	五言律诗
真宗开妙理，冲教统清虚。化演无为日，言昭有象初。瑶台肃灵瑞，金阙映仙居。一奏三清乐，长回八景舆。	不详	郊庙歌辞太清宫乐章序	真冲化言瑶金一长	五言律诗
虚极仙宗本，希夷象帝先。百灵朝太上，万法祖重圆。善贷惟冲德，功成谓自然。云门达和气，思用合钧天。	不详	郊庙歌辞太清宫乐章序	虚希百万善功云思	五言律诗
元符传紫极，宝祚启高真。道德先垂裕，冲和已化淳。人风齐太古，天瑞叶惟新。仙乐清都上，长明交泰辰。	不详	郊庙歌辞太清宫乐章序	元宝道冲人天仙长	五言律诗
妙筭申帷幄，神谋及庙庭。两阶文物备，七德武功成。校猎长杨苑，屯军细柳营。将军献凯入，歌舞溢重城。	刘子玄	郊庙歌辞仪坤庙乐章安	妙神两七校屯将歌	五言律诗
辰位列四星，帝功参十乱。进贤勤内辅，扈跸清多难。承天厚载均，并耀宵光璨。留徽蔼前躅，万古披图焕。	不详	郊庙歌辞昭德皇后庙乐章	辰帝进扈承并留万	五言律诗
天步昔将开，商郊初欲践。抚戎金阵廓，贰极瑶图阐。鸡戟遂崇仪，龙楼期好善。弄兵隳震业，启圣隆嗣典。	不详	郊庙歌辞享隐太子庙乐章	天商抚贰鸡龙弄启	五言律诗
绿林炽炎历，黄虞格有苗。沙尘惊塞外，帷幄命嫖姚。七德干戈止，三边云雾消。宝祚长无极，歌舞盛今朝。	不详	郊庙歌辞享章怀太子庙乐	绿黄沙帷七三宝歌	五言律诗
武德谅雍雍，由来扫寇戎。剑光挥作电，旗影列成虹。雾廓三边静，波澄四海同。睿图今已盛，相共舞皇风。	不详	郊庙歌辞享节愍太子庙乐	武由剑旗雾波睿相	五言律诗
醴齐泛尊彝，轩县动干戚。入室僾如在，升阶虔所历。奋疾合威容，定利舒皦绎。方崇庙貌礼，永被君恩锡。	崔邠	郊庙歌辞享文敬太子庙乐	醴轩入升奋定方永	五言律诗
重轮始发祥，齿胄方兴学。冥然升紫府，铿尔荐清乐。奠斝致馨香，在庭纷羽籥。礼成神既醉，仿佛缑山鹤。	裴度	郊庙歌辞享惠昭太子庙乐	重齿冥铿奠在礼仿	五言律诗
昭昭竹殿开，奕奕兰宫启。懿范隆丹掖，殊荣辟朱邸。六佾荐徽容，三簋陈芳醴。万石覃贻厥，分珪崇祖祢。	不详	郊庙歌辞褒德庙乐章武	昭奕懿殊六三万分	五言律诗
圣德期昌运，雍熙万宇清。干坤资化育，海岳共休明。辟土欣耕稼，销戈遂偃兵。殊方歌帝泽，执贽贺升平。	不详	舞曲歌辞凯乐歌辞应圣	圣雍干海辟销殊执	五言律诗
大业来四夷，仁风和万国。白日体无私，皇天辅有德。七旬罪已服，六月师方克。伟哉帝道隆，终始常作则。	赵光逢、	郊庙歌辞梁郊祀乐章庆	大仁白皇七六伟终	五言律诗
羽卫离丹阙，金轩赴泰坛。珠旗明月色，玉佩晓霜寒。黼黻龙衣备，琮璜宝器完。百神将受职，宗社保长安。	不详	郊庙歌辞周郊祀乐章治	羽金珠玉黼琮百宗	五言律诗
八表欢无事，三秋贺有成。照临同日远，渥泽并云行。河变千年色，山呼万岁声。愿修封岱礼，方以称文明。	不详	郊庙歌辞晋朝飨乐章四	八三照渥河山愿方	五言律诗
剑佩俨如林，齐倾拱北心。渥恩颁美禄，咸濩听和音。一德君臣合，重瞳日月临。歌时兼乐圣，唯待赞泥金。	不详	郊庙歌辞晋朝飨乐章群	剑齐渥咸一重歌唯	五言律诗
万国咸归禹，千官共祝尧。拜恩瞻凤扆，倾耳听云韶。运启金行远，时和玉烛调。酒酣齐抃舞，同贺圣明朝。	不详	郊庙歌辞晋朝飨乐章群	万千拜倾运时酒同	五言律诗
令节陈高会，群臣侍御筵。玉墀留爱景，金殿霭祥烟。振鹭涵天泽，灵禽下乐悬。圣明无一事，何处让尧年。	不详	郊庙歌辞晋朝飨乐章群	令群玉金振灵圣何	五言律诗
圣代修文德，明庭举旧章。两阶陈羽籥，万舞合宫商。剑佩森鸳鹭，箫韶下凤凰。我朝青史上，千古有辉光。	不详	郊庙歌辞晋昭德成功舞歌	圣明两万剑箫我千	五言律诗
淮海干戈戢，朝廷礼乐施。白驹皆就絷，丹凤复来仪。德备三苗格，风行万国随。小臣同百兽，率舞贺昌期。	不详	郊庙歌辞晋昭德成功舞歌	淮朝白丹德风小率	五言律诗
拨乱资英主，开基自晋阳。一戎成大业，七德焕前王。炎汉提封远，姬周世祚长。朱干将玉戚，全象武功扬。	不详	郊庙歌辞晋昭德成功舞歌	拨开一七炎姬朱全	五言律诗
睿算超前古，神功格上圆。百川留禹迹，万国戴尧天。既已櫜弓矢，诚宜播管弦。跄跄随鸟兽，共乐太平年。	不详	郊庙歌辞晋昭德成功舞歌	睿神百万既诚跄共	五言律诗
回中道路险，萧关烽候多。五营屯北地，万乘出西河。单于拜玉玺，天子按雕戈。振旅汾川曲，秋风横大歌。	卢照邻	鼓吹曲辞上之回	回萧五万单天振秋	五言律诗
将军出紫塞，冒顿在乌贪。笳喧雁门北，阵翼龙城南。雕弓夜宛转，铁骑晓参潭。应须驻白日，为待战方酣。	卢照邻	鼓吹曲辞战城南	将冒笳阵雕铁应为	五言律诗
城南征战多，城北无饥鸦。白骨马蹄下，谁言皆有家。城前水声苦，倏忽流万古。莫争城外地，城里有闲土。	刘驾	鼓吹曲辞战城南	城城白谁城倏莫城	五言律诗
碛中有阴兵，战马时惊蹶。轻猛李陵心，摧残苏武节。黄金锁子甲，风吹色如铁。十载不封侯，茫茫向谁说。	僧贯休	鼓吹曲辞战城南二首二	碛战轻摧黄风十茫	五言律诗
巫山凌太清，岧峣类削成。霏霏暮雨合，霭霭朝云生。危峰入鸟道，深谷泻猿声。别有幽栖客，淹留攀桂情。	郑世翼	鼓吹曲辞巫山高	巫岧霏霭危深别淹	五言律诗
巫山峰十二，环合隐昭回。俯眺琵琶峡，平看云雨台。古槎天外倚，瀑水日边来。何忽啼猿夜，荆王枕席开。	沈佺期	鼓吹曲辞巫山高二首一	巫环俯平古瀑何荆	五言律诗
神女向高唐，巫山下夕阳。裴回作行雨，婉娈逐荆王。电影江前落，雷声峡外长。霁云无处所，台馆晓苍苍。	沈佺期	鼓吹曲辞巫山高二首二	神巫裴婉电雷霁台	五言律诗
巫山望不极，望望下朝氛。莫辨啼猿树，徒看神女云。惊涛乱水脉，骤雨暗峰文。沾裳即此地，况复远思君。	卢照邻	鼓吹曲辞巫山高	巫望莫徒惊骤沾况	五言律诗
巫山高不极，沓沓状奇新。暗谷疑风雨，幽岩若鬼神。月明三峡曙，潮满二江春。为问阳台夕，应知入梦人。	张循之	鼓吹曲辞巫山高	巫沓暗幽月潮为应	五言律诗
楚国巫山秀，清猿日夜啼。万重春树合，十二碧峰齐。峡出朝云下，江来暮雨西。阳台归路直，不畏向家迷。	刘方平	鼓吹曲辞巫山高	楚清万十峡江阳不	五言律诗
巫峡见巴东，迢迢半出空。云藏神女馆，雨到楚王宫。朝暮泉声落，寒暄树色同。清猿不可听，偏在九秋中。	皇甫冉	鼓吹曲辞巫山高	巫迢云雨朝寒清偏	五言律诗
巫山十二峰，皆在碧虚中。回合云藏日，霏微雨带风。猿声寒过水，树色暮连空。愁向高唐望，清秋见楚宫。	李端	鼓吹曲辞巫山高	巫皆回霏猿树愁清	五言律诗
见尽数万里，不闻三声猿。但飞萧萧雨，中有亭亭魂。千载楚襄恨，遗文宋玉言。至今青冥里，云结深闺门。	孟郊	鼓吹曲辞巫山高二首二	见不但中千遗至云	五言律诗
芳树本多奇，年华复在斯。结翠成新幄，开红满旧枝。风归花历乱，日度影参差。容色朝朝落，思君君不知。	卢照邻	鼓吹曲辞芳树	芳年结开风日容思	五言律诗
迢迢芳园树，列映清池曲。对此伤人心，还如故时绿。风条洒余霭，露叶承新旭。佳人不再攀，下有往来躅。	韦应物	鼓吹曲辞芳树	迢列对还风露佳下	五言律诗
君子事行役，再空芳岁期。美人旷延伫，万里浮云思。园槿绽红艳，郊桑柔绿滋。坐看长夏晚，秋月生罗帏。	沈佺期	鼓吹曲辞有所思	君再美万园郊坐秋	五言律诗
借问江上柳，青青为谁春。空游昨日地，不见昨日人。缭绕万家井，往来车马尘。莫道无相识，要非心所亲。	韦应物	鼓吹曲辞有所思	借青空不缭往莫要	五言律诗
高台暂俯临，飞翼耸轻音。浮光随日度，漾影逐波深。迥瞰周平野，开怀畅远襟。独此三休上，还伤千岁心。	褚亮	鼓吹曲辞临高台	高飞浮漾迥开独还	五言律诗
凉风吹远念，使我升高台。宁知数片云，不是旧山来。故人天一涯，久客殊未回。雁来不得书，空寄声哀哀。	僧贯休	鼓吹曲辞临高台	凉使宁不故久雁空	五言律诗
陇坂高无极，征人一望乡。关河别去水，沙塞断归肠。马系千年树，旌悬九月霜。从来共呜咽，皆是为勤王。	卢照邻	横吹曲辞陇头水	陇征关沙马旌从皆	五言律诗
陇头心欲绝，陇水不堪闻。碎影摇枪垒，寒声咽帐军。素从盐海积，绿带柳城分。日落天边望，逶迤入塞云。	僧皎然	横吹曲辞陇头水一	陇陇碎寒素绿日逶	五言律诗
秦陇逼氐羌，征人去未央。如何幽咽水，幷欲断君肠。西注悲穷漠，东分忆故乡。旅魂声搅乱，无梦到辽阳。	僧皎然	横吹曲辞陇头水二	秦征如幷西东旅无	五言律诗
借问陇头水，年年恨何事。全疑呜咽声，中有征人泪。自古无长策，况我非深智。何计谢潺湲，一宵空不寐。	罗隐	横吹曲辞陇头水	借年全中自况何一	五言律诗
都城连百二，雄险北回环。地势遥尊岳，河流侧让关。秦皇曾虎视，汉祖亦龙颜。何事枭凶辈，干戈自不闲。	张祜	横吹曲辞入关	都雄地河秦汉何干	五言律诗
匈奴屡不平，汉将欲纵横。看云方结阵，却月始连营。潜军度马邑，扬斾掩龙城。会勒燕然石，方传车骑名。	窦威	横吹曲辞出塞	匈汉看却潜扬会方	五言律诗
出门日已远，不受徒旅欺。骨肉恩岂断，男儿死无时。走马脱辔头，手中挑青丝。捷下万仞冈，俯身试搴旗。	杜甫	横吹曲辞前出塞九首二	出不骨男走手捷俯	五言律诗
送徒既有长，远戍亦有身。生死向前去，不劳吏怒嗔。路逢相识人，附书与六亲。哀哉两决绝，不复同苦辛。	杜甫	横吹曲辞前出塞九首四	送远生不路附哀不	五言律诗
迢迢万余里，领我赴三军。军中异苦乐，主将宁尽闻。隔河见胡骑，倏忽数百群。我始为奴仆，几时树功勋。	杜甫	横吹曲辞前出塞九首五	迢领军主隔倏我几	五言律诗
挽弓当挽强，用箭当用长。射人先射马，擒贼先擒王。杀人亦有限，列国自有疆。苟能制侵陵，岂在多杀伤。	杜甫	横吹曲辞前出塞九首六	挽用射擒杀列苟岂	五言律诗
单于寇我垒，百里风尘昏。雄剑四五动，彼军为我奔。虏其名王归，系颈授辕门。潜身备行列，一胜何足论。	杜甫	横吹曲辞前出塞九首八	单百雄彼虏系潜一	五言律诗
从军十年余，能无分寸功。众人贵苟得，欲语羞雷同。中原有鬬争，况在狄与戎。丈夫四方志，安可辞固穷。	杜甫	横吹曲辞前出塞九首九	从能众欲中况丈安	五言律诗
吹角出塞门，前瞻即胡地。三军尽回首，皆洒望乡泪。转念关山长，行看风景异。由来征戍客，各负轻生义。	皇甫冉	横吹曲辞出塞	吹前三皆转行由各	五言律诗
汉家边事重，窦宪出临戎。绝漠秋山在，阳关旧路通。列营依茂草，吹角向高风。更就燕然石，看铭破虏功。	耿[𣲗]	横吹曲辞出塞	汉窦绝阳列吹更看	五言律诗
秋塞雪初下，将军远出师。分营长记火，放马不收旗。月冷边帐湿，沙昏夜探迟。征人皆白首，谁见灭胡时。	张籍	横吹曲辞出塞	秋将分放月沙征谁	五言律诗
微雪将军出，吹笳天未明。观兵登古戍，斩将对双旌。分阵瞻山势，潜军制马鸣。如今新史上，已有灭胡名。	于鹄	横吹曲辞出塞曲一	微吹观斩分潜如已	五言律诗
单于骄爱猎，放火到军城。待月调新弩，防秋置远营。空山朱戟影，寒碛铁衣声。逢着降胡说，阴山有伏兵。	于鹄	横吹曲辞出塞曲二	单放待防空寒逢阴	五言律诗
埽尽狂胡迹，回戈望故关。相逢唯死鬬，岂易得生还。纵宴参胡乐，收兵过雪山。不封十万户，此事亦应闲。	僧贯休	横吹曲辞出塞曲一	埽回相岂纵收不此	五言律诗
玉帐将军意，殷勤把酒论。功高宁在我，阵没与招魂。塞色干戈束，军容喜气屯。男儿今始是，敢出玉关门。	僧贯休	横吹曲辞出塞曲二	玉殷功阵塞军男敢	五言律诗
回首陇山头，连天草木秋。圣君应入梦，半路遣封侯。水不担阴雪，柴令倒戍楼。归来麟阁上，春色满皇州。	僧贯休	横吹曲辞出塞曲三	回连圣半水柴归春	五言律诗
将军陷虏围，边务息戎机。霜雪交河尽，旌旗入塞飞。晓光随马度，春色伴人归。课绩朝明主，临轩拜武威。	刘希夷	横吹曲辞入塞	将边霜旌晓春课临	五言律诗
单于烽火动，都护去天涯。别赐黄金甲，亲临白玉墀。塞垣须静谧，师旅审安危。定远条支宠，如今胜古时。	僧贯休	横吹曲辞入塞曲一	单都别亲塞师定如	五言律诗
方见将军贵，分明对冕旒。圣恩如远被，狂虏不难收。臣节唯期死，功勋敢望侯。终辞修里第，从此出皇州。	僧贯休	横吹曲辞入塞曲二	方分圣狂臣功终从	五言律诗
倡楼启曙扉，园柳正依依。鸟鸣知岁隔，条变识春归。露叶疑啼脸，风花乱舞衣。攀折聊将寄，军中书信稀。	卢照邻	横吹曲辞折杨柳	倡园鸟条露风攀军	五言律诗
玉窗朝日映，罗帐春风吹。拭泪攀杨柳，长条宛地垂。白花飞历乱，黄鸟思参差。妾自肝肠断，旁人那得知。	沈佺期	横吹曲辞折杨柳	玉罗拭长白黄妾旁	五言律诗
沙塞三河道，金闺二月春。碧烟杨柳色，红粉绮罗人。露叶怜啼脸，风花思舞巾。攀持君不见，为听曲中新。	刘宪	横吹曲辞折杨柳	沙金碧红露风攀为	五言律诗
二月风光半，三边戍不还。年华妾自惜，杨柳为君攀。落絮缘衫袖，垂条拂髻鬟。那堪音信断，流涕望阳关。	崔湜	横吹曲辞折杨柳	二三年杨落垂那流	五言律诗
万里边城地，三春杨柳节。叶似镜中眉，花如关外雪。征人远乡思，倡妇高楼别。不忍掷年华，含情寄攀折。	韦承庆	横吹曲辞折杨柳	万三叶花征倡不含	五言律诗
垂柳拂妆台，葳蕤叶半开。年华枝上见，边思曲中来。嫩色宜新雨，轻花伴落梅。朝朝倦攀折，征戍几时回。	欧阳瑾	横吹曲辞折杨柳	垂葳年边嫩轻朝征	五言律诗
红粉青楼曙，垂杨仲月春。怀君重攀折，非妾妒腰身。舞带萦丝断，娇娥向叶嚬。横吹凡几曲，独自最愁人。	张祜	横吹曲辞折杨柳	红垂怀非舞娇横独	五言律诗
纤纤折杨柳，持此寄情人。一枝何足贵，怜是故园春。迟景那能久，流芳不及新。更愁征戍客，鬓老边城尘。	张九龄	横吹曲辞折杨柳	纤持一怜迟流更鬓	五言律诗
垂杨拂绿水，摇艳东风年。花明玉关雪，叶暖金窗烟。美人结长恨，相对心凄然。攀条折春色，远寄龙庭前。	李白	横吹曲辞折杨柳	垂摇花叶美相攀远	五言律诗
楼上春风过，风前杨柳歌。枝疏缘别苦，曲怨为年多。花惊燕地雪，叶映楚池波。谁堪别离此，征戍在交河。	孟郊	横吹曲辞折杨柳二	楼风枝曲花叶谁征	五言律诗
自从江树秋，日日上江楼。梦见离珠浦，书来在桂州。不同鱼比目，终恨水分流。久不开明镜，多应是白头。	王建	横吹曲辞望行人	自日梦书不终久多	五言律诗
秋风窗下起，旅雁向南飞。日日出门望，家家行客归。无因见边使，空待寄寒衣。独闭青楼暮，烟深鸟雀稀。	张籍	横吹曲辞望行人	秋旅日家无空独烟	五言律诗
塞垣通碣石，虏障抵祈连。相思在万里，明月正孤悬。影移金岫北，光断玉门前。寄书谢中妇，时看鸿雁天。	卢照邻	横吹曲辞关山月	塞虏相明影光寄时	五言律诗
汉月生辽海，曈昽出半晖。合昏玄兔郡，中夜白登围。晕落关山迥，光合霜霰微。将军听晓角，战马欲南归。	沈佺期	横吹曲辞关山月	汉曈合中晕光将战	五言律诗
月明边徼静，戍客望乡时。塞古柳衰尽，关寒榆发迟。苍苍万里道，戚戚十年悲。今夜青楼上，还应照所思。	耿[𣲗]	横吹曲辞关山月	月戍塞关苍戚今还	五言律诗
月生西海上，气逐边风壮。万里度关山，苍茫非一状。汉兵开郡国，胡马窥亭障。夜夜闻悲笳，征人起南望。	崔融	横吹曲辞关山月	月气万苍汉胡夜征	五言律诗
露湿月苍苍，关头榆叶黄。回轮照海远，分彩上楼长。水冻频移幕，兵疲数望乡。祗应城影外，万里共如霜。	李端	横吹曲辞关山月	露关回分水兵祗万	五言律诗
浮世若浮云，千回故复新。旋添青草冢，更有白头人。岁暮客将老，雪晴山欲春。行行车与马，不尽洛阳尘。	于武陵	横吹曲辞洛阳道	浮千旋更岁雪行不	五言律诗
秦地平如掌，层城出云汉。楼阁九衢春，车马千门旦。绿柳开复合，红尘聚还散。日晚鬬鸡回，经过狭斜看。	沈佺期	横吹曲辞长安道	秦层楼车绿红日经	五言律诗
梅岭花初发，天山雪未开。雪处疑花满，花边似雪回。因风入舞袖，杂粉向妆台。匈奴几万里，春至不知来。	卢照邻	横吹曲辞梅花落	梅天雪花因杂匈春	五言律诗
铁骑几时回，金闺怨早梅。雪中花已落，风暖叶应开。夕逐新春管，香迎小岁杯。感时何足贵，书里报轮台。	沈佺期	横吹曲辞梅花落	铁金雪风夕香感书	五言律诗
新岁芳梅树，繁苞四面同。春风吹渐落，一夜几枝空。小妇今如此，长城恨不穷。莫将辽海雪，来比后庭中。	刘方平	横吹曲辞梅花落	新繁春一小长莫来	五言律诗
骝马照金鞍，转战入皋兰。塞门风稍急，长城水正寒。雪暗鸣珂重，山长喷玉难。不辞横绝漠，流血几时干。	卢照邻	横吹曲辞紫骝马	骝转塞长雪山不流	五言律诗
紫骝行且嘶，双翻碧玉蹄。临流不肯渡，似惜锦障泥。白雪关山远，黄云海树迷。挥鞭万里去，安得念春闺。	李白	横吹曲辞紫骝马	紫双临似白黄挥安	五言律诗
争场看鬬鸡，白鼻紫䯄嘶。漳水春归晚，丛台日向低。歇鞍珠作汗，试剑玉如泥。为谢红梁燕，年年妾独栖。	李益	横吹曲辞紫骝马	争白漳丛歇试为年	五言律诗
天山一丈雪，杂雨夜霏霏。湿马胡歌乱，经烽汉火微。丁零苏武别，疏勒范羌归。若着关头过，长榆叶定稀。	李端	横吹曲辞雨雪曲	天杂湿经丁疏若长	五言律诗
刘生气不平，抱剑欲专征。报恩为豪侠，死难在横行。翠羽装剑鞘，黄金饰马缨。但令一顾重，不吝百身轻。	卢照邻	横吹曲辞刘生	刘抱报死翠黄但不	五言律诗
妾住越城南，离居不自堪。采花惊曙鸟，摘叶𫗪春蚕。懒结茱萸带，愁安玳瑁簪。侍臣消瘦尽，日暮碧江潭。	宋之问	相和歌辞江南曲	妾离采摘懒愁侍日	五言律诗
美人何荡漾，湖上风月长。玉手欲有赠，裴回双鸣珰。歌声随渌水，怨色起朝阳。日暮还家望，云波横洞房。	刘眘虚	相和歌辞江南曲	美湖玉裴歌怨日云	五言律诗
汀洲白苹草，柳恽乘马归。江头楂树香，岸上蝴蝶飞。酒杯若叶露，玉轸蜀桐虚。朱楼通水陌，沙暖一双鱼。	李贺	相和歌辞江南曲	汀柳江岸酒玉朱沙	五言律诗
郎船安两桨，侬舸动双桡。埽黛开宫额，裁裙约楚腰。乖期方积思，临醉欲拼娇。莫以采菱唱，欲羡秦台箫。	李商隐	相和歌辞江南曲	郎侬埽裁乖临莫欲	五言律诗
雁塞日初晴，胡关雪复平。危竿缘广漠，古窦傍长城。拔剑金星出，弯弧玉羽鸣。谁知系虏者，贾谊是书生。	李端	相和歌辞度关山	雁胡危古拔弯谁贾	五言律诗
金锁耀兜鍪，黄云拂紫骝。叛羌旗下戮，陷壁夜中收。霜霰戎衣故，关河碛气秋。箭创殊未合，更遣击兰州。	马戴	相和歌辞关山曲一	金黄叛陷霜关箭更	五言律诗
火发龙山北，中宵易左贤。勒兵临汉水，惊雁散胡天。木落防河急，军孤受敌偏。犹闻汉皇怒，按剑待开边。	马戴	相和歌辞关山曲二	火中勒惊木军犹按	五言律诗
采桑畏日高，不待春眠足。攀条有余愁，那矜貌如玉。千金岂不赠，五马空踟躅。何以变真性，幽篁雪中绿。	李彦𬀩	相和歌辞采桑	采不攀那千五何幽	五言律诗
鸟鸣桑叶间，叶绿条复柔。攀看去手近，放下长长钩。黄花盖野田，白马少年游。所念岂回顾，良人在高楼。	王建	相和歌辞采桑	鸟叶攀放黄白所良	五言律诗
合殿恩中绝，交河使渐稀。肝肠辞玉辇，形影向金微。汉宫草应绿，胡庭沙正飞。愿逐三秋雁，年年一度归。	卢照邻	相和歌辞王昭君	合交肝形汉胡愿年	五言律诗
敛容辞豹尾，缄怨度龙鳞。金钿明汉月，玉箸染胡尘。妆镜菱花暗，愁眉柳叶嚬。惟有清笳曲，时闻芳树春。	骆宾王	相和歌辞王昭君	敛缄金玉妆愁惟时	五言律诗
非君惜鸾殿，非妾妒蛾眉。薄命由骄虏，无情是画师。嫁来胡地恶，不并汉宫时。心苦无聊赖，何堪上马辞。	沈佺期	相和歌辞王昭君	非非薄无嫁不心何	五言律诗
图画失天真，容华坐误人。君恩不可再，妾命在和亲。泪点关山月，衣销边塞尘。一闻阳鸟至，思绝汉宫春。	梁献	相和歌辞王昭君	图容君妾泪衣一思	五言律诗
玉关春色晚，金河路几千。琴悲桂条上，笛怨柳花前。雾掩临妆月，风惊入鬓蝉。缄书待还使，泪尽白云天。	上官仪	相和歌辞王昭君	玉金琴笛雾风缄泪	五言律诗
琵琶马上弹，行路曲中难。汉月正南远，燕山直北寒。髻鬟风拂散，眉黛雪沾残。斟酌红颜尽，何劳镜里看。	董思恭	相和歌辞王昭君	琵行汉燕髻眉斟何	五言律诗
莫将铅粉匣，不用镜花光。一去边城路，何情更画妆。影销胡地月，衣尽汉宫香。妾死非关命，祗缘怨断肠。	顾朝阳	相和歌辞王昭君	莫不一何影衣妾祗	五言律诗
戒途飞万里，回首望三秦。忽见天山雪，还疑上苑春。玉痕垂泪粉，罗袂拂胡尘。为得胡中曲，还悲远嫁人。	张文琮	相和歌辞昭君词	戒回忽还玉罗为还	五言律诗
跨鞍今永诀，垂泪别亲宾。汉地行将远，胡关逐望新。交河拥塞路，陇首暗沙尘。唯有孤明月，犹能远送人。	陈昭	相和歌辞昭君词	跨垂汉胡交陇唯犹	五言律诗
枫香晚华静，锦水南山影。惊石坠猿哀，竹云愁半岭。凉月生秋浦，玉沙鳞鳞光。谁家红泪客，不忍过瞿塘。	李贺	相和歌辞蜀国弦	枫锦惊竹凉玉谁不	五言律诗
爪牙在身上，陷阱犹可制。爪牙在胸中，剑戟无所畏。人言畏猛虎，谁是撩头毙。祗见古来心，奸雄暗相噬。	陆龟蒙	相和歌辞短歌行	爪陷爪剑人谁祗奸	五言律诗
日斜漳浦望，风起邺台寒。玉座平生晚，金尊妓吹阑。舞余依帐泣，歌罢向陵看。萧索松风暮，愁烟入井阑。	郑愔	相和歌辞铜雀台	日风玉金舞歌萧愁	五言律诗
日暮铜雀静，西陵鸟雀归。抚弦心断绝，听管泪霏霏。灵几临朝奠，空床卷夜衣。苍苍川上月，应照妾魂飞。	贾至	相和歌辞铜雀台	日西抚听灵空苍应	五言律诗
歌扇向陵开，齐行奠玉杯。舞时飞燕列，梦里片云来。月色空余恨，松声暮更哀。谁怜未死妾，掩袂下铜台。	梁氏琼	相和歌辞铜雀台	歌齐舞梦月松谁掩	五言律诗
妾本深宫妓，曾城闭九重。君王欢爱尽，歌舞为谁容。锦衾不复襞，罗衣谁再缝。高台西北望，流涕向青松。	王勃	相和歌辞铜雀妓一	妾曾君歌锦罗高流	五言律诗
金凤邻铜雀，漳河望邺城。君王无处所，台榭若平生。舞筵纷可就，歌梁俨未倾。西陵松槚冷，谁见绮罗情。	王勃	相和歌辞铜雀妓二	金漳君台舞歌西谁	五言律诗
昔年分鼎地，今日望陵台。一旦雄图尽，千秋遗令开。绮罗君不见，歌舞妾空来。恩共漳河水，东流无重回。	沈佺期	相和歌辞铜雀妓	昔今一千绮歌恩东	五言律诗
金阁惜分香，𫓪华不重妆。空余歌舞地，犹是为君王。哀弦调已绝，艳曲不须长。共看西陵暮，秋烟生白杨。	乔知之	相和歌辞铜雀妓	金𫓪空犹哀艳共秋	五言律诗
萧条登古台，回首黄金屋。落叶不归林，高陵永为谷。妆容徒自丽，舞态阅谁目。惆怅𰬸帷前，歌声苦于哭。	欧阳詹	相和歌辞铜雀妓	萧回落高妆舞惆歌	五言律诗
君爱本相饶，从来事舞腰。那堪攀玉座，肠断望陵朝。怨着情无主，哀凝曲不调。况临松日暮，悲吹坐萧萧。	袁晖	相和歌辞铜雀妓	君从那肠怨哀况悲	五言律诗
魏宫歌舞地，蝶戏鸟还鸣。玉座人难到，铜台雨滴平。西陵树不见，漳浦草空生。万恨尽埋此，徒悬千载名。	马戴	相和歌辞雀台怨	魏蝶玉铜西漳万徒	五言律诗
平生一顾念，意气溢三军。野日分戈影，天星合剑文。弓弦抱汉月，马足践胡尘。不求生入塞，唯当死报君。	骆宾王	相和歌辞从军行	平意野天弓马不唯	五言律诗
看图闲教阵，画地静论边。乌垒天西戍，鹰姿塞上川。路长须算日，书远每题年。无复生还望，翻思未别前。	李约	相和歌辞从军行三首一	看画乌鹰路书无翻	五言律诗
栅高三面鬬，箭尽举烽频。营柳和烟暮，关榆带雪春。边城多老将，碛路少归人。点尽三河卒，年年添塞尘。	李约	相和歌辞从军行三首二	栅箭营关边碛点年	五言律诗
候火起雕城，尘砂拥战声。游军藏汉帜，降骑说蕃情。霜降滮池浅，秋深太白明。嫖姚方虎视，不觉请添兵。	李约	相和歌辞从军行三首三	候尘游降霜秋嫖不	五言律诗
边草早不春，剑花增泞尘。广场收骥尾，清瀚怯龙鳞。帆色已归越，松声厌避秦。几时逢范蠡，处处是通津。	厉玄	相和歌辞从军行	边剑广清帆松几处	五言律诗
从军玉门道，逐虏金微山。笛奏梅花曲，刀开明月环。鼓声鸣海上，兵气拥云间。愿斩单于首，长驱静铁关。	李白	相和歌辞从军行二首一	从逐笛刀鼓兵愿长	五言律诗
吹角动行人，喧喧行人起。笳鸣马嘶乱，争渡金河水。日暮沙漠垂，战声烟尘里。尽系名王颈，归来报天子。	王维	相和歌辞从军行	吹喧笳争日战尽归	五言律诗
候骑出纷纷，元戎霍冠军。汉鞞秋聒地，羌火昼烧云。万里戍城合，三边羽檄分。乌孙驱未尽，肯顾辽阳勋。	僧皎然	相和歌辞从军行一	候元汉羌万三乌肯	五言律诗
汉斾拂丹霄，汉军新破辽。红尘驱卤簿，白羽拥嫖姚。战苦军犹乐，功高将不骄。至今丁令塞，朔吹空萧萧。	僧皎然	相和歌辞从军行二	汉汉红白战功至朔	五言律诗
百万逐呼韩，频年不解鞍。兵屯绝漠暗，马饮浊河干。破虏功未录，劳师力已殚。须防肘腋下，飞祸出无端。	僧皎然	相和歌辞从军行三	百频兵马破劳须飞	五言律诗
飞将下天来，奇谋阃外裁。水心龙剑动，地肺雁山开。望气燕师锐，当锋虏阵摧。从今射雕骑，不敢过云堆。	僧皎然	相和歌辞从军行四	飞奇水地望当从不	五言律诗
黄纸君王诏，青泥校尉书。誓师张虎落，选将擐犀渠。雾暗津浦失，天寒塞柳疏。横行十万骑，欲埽虏尘余。	僧皎然	相和歌辞从军行五	黄青誓选雾天横欲	五言律诗
寒闺织素锦，含怨敛双蛾。综新交缕涩，经脆断丝多。衣香逐举袖，钏动应鸣梭。还恐裁缝罢，无信达交河。	虞世南	相和歌辞中妇织流黄	寒含综经衣钏还无	五言律诗
夹道开洞门，弱杨低画戟。帘影竹叶起，箫声吹日色。蜂语绕妆镜，拂蛾学春碧。乱系丁香梢，满阑花向夕。	李贺	相和歌辞难忘曲	夹弱帘箫蜂拂乱满	五言律诗
雪下阳关路，人稀陇戍头。封狐犹未翦，边将岂无羞。白草三冬色，黄云万里愁。因思李都尉，毕竟不封侯。	耿[𣲗]	相和歌辞陇西行	雪人封边白黄因毕	五言律诗
双双野田雀，上下同饮啄。暖去栖蓬蒿，寒归傍篱落。殷勤避罗网，乍可遇雕鹗。雕鹗虽不仁，分明在寥廓。	僧齐己	相和歌辞野田黄雀行	双上暖寒殷乍雕分	五言律诗
梁山镇地险，积石阻云端。深谷下寥廓，层岩上郁盘。飞梁架绝岭，栈道接危峦。揽辔独长息，方知斯路难。	张文琮	相和歌辞蜀道难	梁积深层飞栈揽方	五言律诗
十月繁霜下，征人远凿空。云摇锦更节，海照角端弓。暗碛埋砂树，冲飙卷塞蓬。方随膜拜入，歌舞玉门中。	徐彦伯	相和歌辞胡无人行	十征云海暗冲方歌	五言律诗
日晚梧桐落，微寒入禁垣。月悬三雀观，霜度万秋门。艳舞矜新宠，愁容泣旧恩。不堪深殿里，帘外欲黄昏。	薛奇童	相和歌辞怨诗二首一	日微月霜艳愁不帘	五言律诗
禁苑春风起，流莺绕合欢。玉窗通日气，珠箔卷轻寒。杨叶垂金砌，梨花入井阑。君王好长袖，新作舞衣宽。	薛奇童	相和歌辞怨诗二首二	禁流玉珠杨梨君新	五言律诗
玉关芳信断，兰闺锦字新。愁来好自抑，念切已含嚬。虚牖风惊梦，空床月厌人。归期傥可促，勿度柳园春。	刘元济	相和歌辞怨诗	玉兰愁念虚空归勿	五言律诗
君莫嫌丑妇，丑妇死守贞。山头一怪石，长作望夫名。鸟有并翼飞，兽有比肩行。丈夫不立义，岂如鸟兽情。	刘义	相和歌辞怨诗	君丑山长鸟兽丈岂	五言律诗
旧爱柏梁台，新宠昭阳殿。守分辞方辇，含情泣团扇。一朝歌舞荣，夙昔诗书贱。颓恩诚已矣，覆水难重荐。	徐贤妃	相和歌辞长门怨	旧新守含一夙颓覆	五言律诗
月皎风泠泠，长门次掖庭。玉阶闻坠叶，罗幌见飞萤。清露凝珠缀，流尘下翠屏。妾心君未察，秋叹剧繁星。	沈佺期	相和歌辞长门怨	月长玉罗清流妾秋	五言律诗
早知君爱歇，本自无萦妒。谁使恩情深，今来反相误。愁眠罗帐晓，泣坐金闺暮。独有梦中魂，犹言意如故。	袁晖	相和歌辞长门怨	早本谁今愁泣独犹	五言律诗
弱体鸳鸯荐，啼妆翡翠衾。鸦鸣秋殿晓，人静禁门深。每忆椒房宠，那堪永巷阴。日惊罗带缓，非复旧来心。	李华	相和歌辞长门怨	弱啼鸦人每那日非	五言律诗
君王嫌妾妒，闭妾在长门。舞袖垂新宠，愁眉结旧恩。绿钱生履迹，红粉湿啼痕。羞被桃花笑，看春独不言。	岑参	相和歌辞长门怨	君闭舞愁绿红羞看	五言律诗
茕茕孤思逼，寂寂长门夕。妾妒亦非深，君恩那不惜。携琴就玉阶，调悲声未谐。将心托明月，流影入君怀。	齐澣	相和歌辞长门怨	茕寂妾君携调将流	五言律诗
何事长门闭，珠帘只自垂。月移深殿早，春向后宫迟。蕙草生闲地，梨花发旧枝。芳菲自恩幸，看却被风吹。	刘长卿	相和歌辞长门怨	何珠月春蕙梨芳看	五言律诗
君恩忽断绝，妾思终未央。巾栉不可见，枕席空余香。窗暗网罗白，阶秋苔藓黄。应门寂已闭，流涕向昭阳。	徐彦伯	相和歌辞班倢伃	君妾巾枕窗阶应流	五言律诗
贱妾如桃李，君王若岁时。秋风一已劲，摇落不胜悲。寂寂苍苔满，沉沉绿草滋。荣华非此日，指辇竞何辞。	严识玄	相和歌辞班倢伃	贱君秋摇寂沉荣指	五言律诗
不分君恩断，新妆视镜中。容华尚春日，娇爱已秋风。枕席临窗晓，帏屏向月空。年年后庭树，荣落在深宫。	崔湜	相和歌辞倢伃怨	不新容娇枕帏年荣	五言律诗
贱妾裁纨扇，初摇明月姿。君王看舞席，坐起秋风时。玉树清御路，金陈翳垂丝。昭阳无分理，愁寂任前期。	张烜	相和歌辞倢伃怨	贱初君坐玉金昭愁	五言律诗
夕殿别君王，宫深月似霜。人愁在长信，萤出向昭阳。露裛红兰死，秋雕碧树伤。惟当合欢扇，从此箧中藏。	刘方平	相和歌辞倢伃怨	夕宫人萤露秋惟从	五言律诗
由来咏团扇，今与值秋风。事逐时皆往，恩无日再中。早鸿闻上苑，寒露下深宫。颜色年年谢，相如赋岂工。	皇甫冉	相和歌辞倢伃怨	由今事恩早寒颜相	五言律诗
妾貌非倾国，君王忽然宠。南山掌上来，不及新恩重。后宫多窈窕，日日学新声。一落君王耳，南山又须轻。	陆龟蒙	相和歌辞倢伃怨	妾君南不后日一南	五言律诗
飞燕倚身轻，争人巧笑名。生君弃妾意，增妾怨君情。日落昭阳殿，秋来长信城。寥寥金殿里，歌吹夜无声。	王𬤇	相和歌辞长信怨	飞争生增日秋寥歌	五言律诗
月皎昭阳殿，霜清长信宫。天行乘玉辇，飞燕与君同。更有留情处，承恩乐未穷。谁怜团扇妾，独坐怨秋风。	李白	相和歌辞长信怨	月霜天飞更承谁独	五言律诗
生在绮罗下，岂识渔阳道。良人自戍来，夜夜梦中到。渔阳万里远，近于中门限。中门逾有时，渔阳常在眼。	聂夷中	相和歌辞杂怨三首一	生岂良夜渔近中渔	五言律诗
夭桃花清晨，游女红粉新。夭桃花薄暮，游女红粉故。树有百年花，人无一定颜。花送人老尽，人悲花自闲。	孟郊	相和歌辞杂怨三首一	夭游夭游树人花人	五言律诗
忆人莫至悲，至悲空自衰。寄人莫翦衣，翦衣未必归。朝为双蒂花，暮为四散飞。花落却绕树，游子不顾期。	孟郊	相和歌辞杂怨三首三	忆至寄翦朝暮花游	五言律诗
春气满林香，春游不可忘。落花吹欲尽，垂柳折还长。桑女淮南曲，金鞍塞北装。行行小垂手，日暮渭川阳。	王翰	相和歌辞子夜春歌	春春落垂桑金行日	五言律诗
团扇复团扇，奉君清暑殿。秋风入庭树，从此不相见。上有乘鸾女，苍苍虫网遍。明年入怀袖，别是机中练。	刘禹锡	相和歌辞团扇郎	团奉秋从上苍明别	五言律诗
城上归时晚，庭前宿处危。月明无叶树，霜滑有风枝。啼涩饥喉咽，飞低冻翅垂。画堂鹦鹉鸟，冷暖不相知。	白居易	相和歌辞乌夜啼	城庭月霜啼飞画冷	五言律诗
忽忽南飞返，危弦共怨凄。暗霜移树宿，残夜绕枝啼。咽绝声重叙，愔淫思乍迷。不妨还报喜，误使玉颜低。	张祜	相和歌辞乌夜啼	忽危暗残咽愔不误	五言律诗
南国多佳人，莫若大堤女。玉床翠羽帐，宝袜莲花炬。魂处自目成，色授开心许。迢迢不可见，日暮空愁予。	张柬之	相和歌辞大堤曲	南莫玉宝魂色迢日	五言律诗
汉水临襄阳，花开大堤暖。佳期大堤下，泪向南云满。春风复无情，吹我梦魂散。不见眼中人，天长音信断。	李白	相和歌辞大堤曲	汉花佳泪春吹不天	五言律诗
大堤行乐处，车马相驰突。岁岁春草生，踏青二三月。王孙挟珠弹，游女矜罗袜。携手今莫同，江花为谁发。	孟浩然	相和歌辞大堤行	大车岁踏王游携江	五言律诗
妾家越水边，摇艇入江烟。既觅同心侣，复采同心莲。折藕丝能脆，开花叶正圆。春歌弄明月，归棹落花前。	徐彦伯	相和歌辞采莲曲	妾摇既复折开春归	五言律诗
虽听采莲曲，讵识采莲心。漾檝爱花远，回船愁浪深。烟生极浦色，日落半江阴。同侣怜波静，看妆堕玉簪。	戎昱	相和歌辞采莲曲二首一	虽讵漾回烟日同看	五言律诗
小姑织白纻，未解将人语。大嫂采芙蓉，溪湖千万重。长兄行不在，莫使外人逢。愿学秋胡妇，真心比古松。	李白	相和歌辞湖边采莲妇	小未大溪长莫愿真	五言律诗
忆昔王子晋，凤笙游云空。挥手弄白日，安能恋青宫。岂无婵娟子，结念罗帐中。怜寿不贵色，身世两无穷。	沈佺期	相和歌辞凤笙曲	忆凤挥安岂结怜身	五言律诗
凤台何逶迤，嬴女管参差。一旦彩云至，身去无还期。遗曲此台上，世人多学吹。一吹一落泪，至今怜玉姿。	王无竞	相和歌辞凤台曲	凤嬴一身遗世一至	五言律诗
尝闻秦帝女，传得凤凰声。是日逢仙子，当时别有情。人吹彩箫去，天借绿云迎。曲在身不返，空余弄玉名。	李白	相和歌辞凤台曲	尝传是当人天曲空	五言律诗
杨柳萦桥绿，玫瑰拂地红。绣衫金騕袅，花髻玉珑璁。宿雨香潜润，春流水暗通。画楼初梦断，晴日照湘风。	温庭筠	舞曲歌辞屈柘词	杨玫绣花宿春画晴	五言律诗
雄鹄衔枝来，雌鹄啄泥归。巢成不生子，大义当乖离。江汉水之大，鹄身鸟之微。更无相逢日，安可相随飞。	韩愈	琴曲歌辞别鹄操	雄雌巢大江鹄更安	五言律诗
双鹤出云溪，分飞各自迷。空巢在松杪，折羽落江泥。寻水终不饮，逢林亦未栖。别离应易老，万里两凄凄。	张籍	琴曲歌辞别鹤	双分空折寻逢别万	五言律诗
分飞共所从，六翮势摧风。声断碧云外，影孤明月中。青田归路远，月桂旧巢空。矫翼知何处，天涯不可穷。	杜牧	琴曲歌辞别鹤	分六声影青月矫天	五言律诗
我有辞乡剑，玉锋堪截云。襄阳走马客，意气自生春。朝嫌剑光静，暮嫌剑花冷。能持剑向人，不解持照身。	李贺	琴曲歌辞走马引	我玉襄意朝暮能不	五言律诗
自古无和亲，贻灾到妾身。胡风嘶去马，汉月吊行轮。衣薄狼山雪，妆成虏塞春。回看父母国，生死毕胡尘。	梁氏琼	琴曲歌辞昭君怨	自贻胡汉衣妆回生	五言律诗
春阳如昨日，碧树鸣黄鹂。芜然蕙草暮，飒尔凉风吹。天秋木叶下，月冷莎鸡悲。坐愁群芳歇，白露凋华滋。	李白	琴曲歌辞秋思二首一	春碧芜飒天月坐白	五言律诗
阏氏黄叶落，妾望白登台。月出碧云断，蝉声秋色来。胡兵沙塞合，汉使玉关回。征客无归日，空悲蕙草摧。	李白	琴曲歌辞秋思二首二	阏妾月蝉胡汉征空	五言律诗
团扇秋风起，长门夜月明。羞闻拊背人，恨说舞腰轻。太常应已醉，刘君恒带酲。横陈每虚设，吉梦竟何成。	李百药	杂曲歌辞妾薄命	团长羞恨太刘横吉	五言律诗
草绿长门闭，苔青永巷幽。宠移新爱夺，泣下故情留。啼鸟惊残梦，飞花搅独愁。自怜春色罢，团扇复迎秋。	杜审言	杂曲歌辞妾薄命	草苔宠泣啼飞自团	五言律诗
薄命头欲白，频年嫁不成。秦娥未十五，昨夜事公卿。岂有机杼力，空传歌舞名。妾专修妇德，媒氏却相轻。	王贞白	杂曲歌辞妾薄命	薄频秦昨岂空妾媒	五言律诗
朔雪寒断指，朔风劲裂冰。胡中射雕者，此日犹不能。翩翩羽林儿，锦臂飞苍鹰。挥鞭决白马，走出黄河凌。	孟郊	杂曲歌辞羽林行	朔朔胡此翩锦挥走	五言律诗
击筑饮美酒，剑歌易水湄。经过燕太子，结托幷州儿。少年负壮气，奋烈自有时。因声鲁句践，争情勿相欺。	李白	杂曲歌辞少年行三首一	击剑经结少奋因争	五言律诗
西陵侠年少，送客过长亭。青槐夹两路，白马如流星。闻道羽书急，单于寇井陉。气高轻赴难，谁顾燕山铭。	王昌龄	杂曲歌辞少年行二首一	西送青白闻单气谁	五言律诗
走马还相寻，西楼下夕阴。结交期一剑，留意赠千金。高阁歌声远，重关柳色深。夜闲须尽醉，莫负百年心。	王昌龄	杂曲歌辞少年行二首二	走西结留高重夜莫	五言律诗
射飞夸侍猎，行乐爱联镳。荐枕青娥艳，鸣鞭白马骄。曲房珠翠合，深巷管弦调。日晚春风里，衣香满路飘。	刘长卿	杂曲歌辞少年行	射行荐鸣曲深日衣	五言律诗
五陵豪客多，买酒黄金贱。醉下酒家楼，美人双翠幰。挥剑邯郸市，走马梁王苑。乐事殊未央，年华已云晚。	韦庄	杂曲歌辞少年行	五买醉美挥走乐年	五言律诗
金紫少年郎，绕街鞍马光。身从左中尉，官属右春坊。刬戴扬州帽，重熏异国香。垂鞭踏青草，来去杏园芳。	李廓	杂曲歌辞长安少年行十首	金绕身官刬重垂来	五言律诗
追逐轻薄伴，闲游不着绯。长拢出猎马，数换打球衣。晓日寻花去，春风带酒归。青楼无昼夜，歌舞歇时稀。	李廓	杂曲歌辞长安少年行十首	追闲长数晓春青歌	五言律诗
日高春睡足，踮马赏年华。倒插银鱼袋，行随金犊车。还携新市酒，远醉曲江花。几度归侵黑，金吾送到家。	李廓	杂曲歌辞长安少年行十首	日踮倒行还远几金	五言律诗
好胜耽长行，天明烛满楼。留人看独脚，赌马换偏头。乐奏曾无歇，杯巡不暂休。时时遥冷笑，怪客有春愁。	李廓	杂曲歌辞长安少年行十首	好天留赌乐杯时怪	五言律诗
遨游携艳妓，装束似男儿。杯酒逢花住，笙歌簇马吹。莺声催曲急，春色讶归迟。不以闻衔鼓，华筵待月移。	李廓	杂曲歌辞长安少年行十首	遨装杯笙莺春不华	五言律诗
赏春惟逐胜，大宅可曾归。不乐还逃席，多狂惯衩衣。歌人踏月起，语燕卷帘飞。好妇惟相妒，倡楼不醉稀。	李廓	杂曲歌辞长安少年行十首	赏大不多歌语好倡	五言律诗
戟门连日闭，苦饮惜残春。开琐通新客，教姬屈醉人。请歌牵白马，自舞踏红茵。时辈皆相许，平生不负身。	李廓	杂曲歌辞长安少年行十首	戟苦开教请自时平	五言律诗
新年高殿上，始见有光辉。玉雁排方带，金鹅立仗衣。酒深和椀赐，马疾打珂飞。朝下人争看，香街意气归。	李廓	杂曲歌辞长安少年行十首	新始玉金酒马朝香	五言律诗
游市慵骑马，随姬入坐车。楼边听歌吹，帘外市钗花。乐眼从人闹，归心畏日斜。苍头来去报，饮伴到倡家。	李廓	杂曲歌辞长安少年行十首	游随楼帘乐归苍饮	五言律诗
小妇教鹦鹉，头边唤醉醒。犬娇眠玉簟，鹰掣撼金铃。碧地攒花障，红泥待客亭。虽然长按曲，不饮不曾听。	李廓	杂曲歌辞长安少年行十首	小头犬鹰碧红虽不	五言律诗
霞鞍金口骝，豹袖紫貂裘。家住丛台下，门前漳水流。唤人呈楚舞，借客试吴钩。见说秦兵至，甘心赴国雠。	郑锡	杂曲歌辞长安少年行	霞豹家门唤借见甘	五言律诗
壮士性刚决，火中见石裂。杀人不回头，轻生如暂别。岂知眼有泪，肯白头上发。平生无恩酬，剑闲一百月。	孟郊	杂曲歌辞游侠行	壮火杀轻岂肯平剑	五言律诗
饥啄空城土，莫近太仓粟。一粒未充肠，却入公子腹。且吊城上骨，几曾害尔族。不闻庄辛语，今日寒芜绿。	刘驾	杂曲歌辞空城雀	饥莫一却且几不今	五言律诗
李陵没胡沙，苏武还汉家。迢迢五原关，朔雪乱边花。一去隔绝域，思归但长嗟。鸿雁向西北，飞书报天涯。	李白	杂曲歌辞千里思	李苏迢朔一思鸿飞	五言律诗
凉州风月美，遥望居延路。泛泛下天云，青青缘塞树。燕山苏武上，海岛田横住。更是草生时，行人出门去。	李端	杂曲歌辞千里思	凉遥泛青燕海更行	五言律诗
莫言行路难，夷狄如中国。谓言骨肉亲，中门如异域。出处全在人，路亦无通塞。门前两条辙，何处去不得。	聂夷中	杂曲歌辞行路难	莫夷谓中出路门何	五言律诗
下浸与高盘，不为行路难。是非真险恶，翻覆作峰峦。漆愧同时黑，朱惭巧处丹。令人畏相识，欲画白云看。	僧齐己	杂曲歌辞行路难二首二	下不是翻漆朱令欲	五言律诗
向晚横吹悲，风动马嘶合。前驱引旗节，千重阵云匝。单于下阴山，砂砾空飒飒。封侯取一战，岂复念闺合。	王昌龄	杂曲歌辞变行路难	向风前千单砂封岂	五言律诗
郎本东家儿，妾本西家女。对门中道间，终谓无离阻。岂知中道间，遣作空闺主。自是爱封侯，非关备胡虏。	于𣸣	杂曲歌辞古别离二首二	郎妾对终岂遣自非	五言律诗
下阶欲离别，相对映兰丛。含辞未及吐，泪落兰丛中。高堂静秋日，罗衣飘暮风。谁能待明月，回首见床空。	王缙	杂曲歌辞古别离	下相含泪高罗谁回	五言律诗
凉风已袅袅，露重木兰枝。独上高楼望，行人远不知。轻寒入洞户，明月满秋池。燕去鸿方至，年年是别离。	姚系	杂曲歌辞古离别	凉露独行轻明燕年	五言律诗
离别无远近，事欢情亦悲。不闻车轮声，后会将何时。去日忘寄书，来日乖前期。纵知明当还，一夕千万思。	张彪	杂曲歌辞古离别	离事不后去来纵一	五言律诗
违别未几日，一日如三秋。犹疑望可见，日日上高楼。惟见分手处，白苹满芳洲。寸心宁死别，不忍生离愁。	赵微明	杂曲歌辞古离别	违一犹日惟白寸不	五言律诗
松山云缭绕，萍路水分离。云去有归日，水分无合时。春芳役双眼，春色柔四支。杨柳织别愁，千条万条丝。	孟郊	杂曲歌辞古离别二首一	松萍云水春春杨千	五言律诗
离恨如旨酒，古今饮皆醉。只恐长江水，尽是儿女泪。伊余非此辈，送人空把臂。他日再相逢，清风动天地。	僧贯休	杂曲歌辞古离别	离古只尽伊送他清	五言律诗
丈夫非无泪，不洒离别间。仗剑对尊酒，耻为游子颜。蝮蛇一螫手，壮士疾解腕。所思在功名，离别何足叹。	陆龟蒙	杂曲歌辞别离曲	丈不仗耻蝮壮所离	五言律诗
南楼西下时，月里闻来棹。桂水舳舻回，荆州津济闹。移帷望星汉，引带思容貌。今夜一江人，惟应妾身觉。	李端	杂曲歌辞荆州泊	南月桂荆移引今惟	五言律诗
二月春来半，宫中日渐长。柳垂金屋暖，花覆玉楼香。拂匣先临镜，调笙更炙簧。还将卢女曲，夜夜奉君王。	崔颢	杂曲歌辞卢女曲	二宫柳花拂调还夜	五言律诗
日晚宜春暮，风软上林朝。对酒近初节，开楼荡夜娇。石桥通小涧，竹路上青霄。持底谁见许，长愁成细腰。	王训	杂曲歌辞独不见	日风对开石竹持长	五言律诗
东风艳阳色，柳绿花如霰。竞理同心鬟，争持合欢扇。香传贾娘手，粉离何郎面。最恨卷帘时，含情独不见。	杨巨源	杂曲歌辞独不见	东柳竞争香粉最含	五言律诗
鸟衔野田草，误入枯桑里。客土植危根，逢春犹不死。草木虽无情，因依尚可生。如何同枝叶，各自有枯荣。	李白	杂曲歌辞树中草	鸟误客逢草因如各	五言律诗
游童苏合带，倡女蒲葵扇。初日映城时，相思忽相见。褰裳踏露草，理鬓回花面。薄暮不同归，留情此芳甸。	李端	杂曲歌辞春游乐二首一	游倡初相褰理薄留	五言律诗
柘弹连钱马，银钩妥堕鬟。采桑春陌上，踏草夕阳间。意合辞先露，心诚貌却闲。明朝若相忆，云雨出巫山。	李端	杂曲歌辞春游乐二首二	柘银采踏意心明云	五言律诗
提筐红叶下，度日采蘼芜。掬翠香盈袖，看花忆故夫。叶齐谁复见，风暖恨偏孤。一被春光累，容颜与昔殊。	赵嘏	杂曲歌辞昔昔盐蘼芜叶	提度掬看叶风一容	五言律诗
渌沼春光后，青青草色浓。绮罗惊翡翠，暗粉妒芙蓉。云遍窗前见，荷翻镜里逢。将心托流水，终日渺无从。	赵嘏	杂曲歌辞昔昔盐水溢芙	渌青绮暗云荷将终	五言律诗
远期难可托，桃李自依依。花径无容迹，戎裘未下机。随风开又落，度日扫还飞。欲折枝枝赠，那知归不归。	赵嘏	杂曲歌辞昔昔盐花飞桃	远桃花戎随度欲那	五言律诗
南陌采桑出，谁知妾姓秦。独怜倾国貌，不负早莺春。珠履荡花湿，龙钩折桂新。使君那驻马，自有侍中人。	赵嘏	杂曲歌辞昔昔盐采桑秦	南谁独不珠龙使自	五言律诗
当年谁不羡，分作窦家妻。锦字行行苦，罗帷日日啼。岂知登陇远，祗恨下机迷。直候阳关使，殷勤寄海西。	赵嘏	杂曲歌辞昔昔盐织锦窦	当分锦罗岂祗直殷	五言律诗
那堪闻荡子，迢遰涉关山。肠为马嘶断，衣从泪滴斑。愁看塞上路，讵惜镜中颜。傥见征西雁，应传一字还。	赵嘏	杂曲歌辞昔昔盐关山别	那迢肠衣愁讵傥应	五言律诗
良人犹远戍，耿耿夜闺空。绣户流宵月，罗帷坐晓风。魂飞沙帐北，肠断玉关中。尚自无消息，锦衾那得同。	赵嘏	杂曲歌辞昔昔盐风月守	良耿绣罗魂肠尚锦	五言律诗
玉颜恒自敛，羞出镜台前。早惑阳城客，今悲华锦筵。从军人更远，投喜鹊空传。夫婿交河北，迢迢路几千。	赵嘏	杂曲歌辞昔昔盐恒敛千	玉羞早今从投夫迢	五言律诗
双双红泪堕，度日暗中啼。雁出居延北，人犹辽海西。向灯垂玉枕，对月洒金闺。不惜罗衣湿，惟愁归意迷。	赵嘏	杂曲歌辞昔昔盐长垂双	双度雁人向对不惟	五言律诗
鸾镜无由照，蛾眉岂忍看。不知愁发换，空见隐龙蟠。那惬红颜改，偏伤白日残。今朝窥玉匣，双泪落阑干。	赵嘏	杂曲歌辞昔昔盐蟠龙随	鸾蛾不空那偏今双	五言律诗
万里无人见，众情难与论。思君常入梦，同鹊屡惊魂。孤寝红罗帐，双啼玉箸痕。妾心甘自保，岂复暂忘恩。	赵嘏	杂曲歌辞昔昔盐惊魂同	万众思同孤双妾岂	五言律诗
去去边城骑，愁眠掩夜闺。披衣窥落月，拭泪待鸣鸡。不愤连年别，那堪长夜啼。功成应自恨，早晚发辽西。	赵嘏	杂曲歌辞昔昔盐倦寝听	去愁披拭不那功早	五言律诗
暗中蛛网织，历乱绮窗前。万里终无信，一条徒自悬。分从珠露滴，愁见隙风牵。妾意何聊赖，看看剧断弦。	赵嘏	杂曲歌辞昔昔盐暗牖悬	暗历万一分愁妾看	五言律诗
春至今朝燕，花时伴独啼。飞斜珠箔隔，语近画梁低。帷卷闲窥户，床空暗落泥。谁能长对此，双去复双栖。	赵嘏	杂曲歌辞昔昔盐空梁落	春花飞语帷床谁双	五言律诗
代北几千里，前年又复经。燕山云自合，胡塞草应青。铁马喧鼙鼓，蛾眉怨锦屏。不知羌笛曲，掩泪若为听。	赵嘏	杂曲歌辞昔昔盐前年过	代前燕胡铁蛾不掩	五言律诗
万里飞书至，闻君已渡辽。祗谙新别苦，忘却旧时娇。烽戍年将老，红颜日向雕。胡沙兼汉苑，相望几迢迢。	赵嘏	杂曲歌辞昔昔盐今岁往	万闻祗忘烽红胡相	五言律诗
良人征绝域，一去不言还。百战攻胡虏，三冬阻玉关。萧萧边马思，猎猎戍旗闲。独把千重恨，连年未解颜。	赵嘏	杂曲歌辞昔昔盐一去无	良一百三萧猎独连	五言律诗
云中路杳杳，江畔草萋萋。妾久垂珠泪，君何惜马蹄。边风悲晓角，营月怨春鼙。未道休征战，愁眉又复低。	赵嘏	杂曲歌辞昔昔盐那能惜	云江妾君边营未愁	五言律诗
不分君恩断，观妆视镜中。容华尚春日，娇爱已秋风。枕席临窗晓，屏帷对月空。年年后庭树，芳悴在深宫。	不详	杂曲歌辞剑南臣	不观容娇枕屏年芳	五言律诗
莫以今时宠，宁无旧日恩。看花满眼泪，不共楚王言。闺烛无人影，罗屏有梦魂。近来音耗绝，终日望应门。	不详	杂曲歌辞蔟拍相府莲	莫宁看不闺罗近终	五言律诗
此别难重陈，花深复变人。来时梅覆雪，去日柳含春。物候催行客，归途淑气新。剡川今已远，魂梦暗相亲。	不详	杂曲歌辞离别难	此花来去物归剡魂	五言律诗
越冈连越井，越鸟更南飞。何处鹧鸪啼，夕烟东岭归。岭头行人少，天涯北客稀。鹧鸪啼别处，相对泪沾衣。	李涉	杂曲歌辞鹧鸪词二	越越何夕岭天鹧相	五言律诗
圣后乘干日，皇明御历辰。紫宫初启坐，苍璧正临春。雷雨垂膏泽，金钱赐下人。诏酺欢赏遍，交泰睹惟新。	杜审言	杂曲歌辞大酺乐一	圣皇紫苍雷金诏交	五言律诗
歌声扇里出，妆影扇中轻。未能令掩笑，何处欲鄣声。知音自不惑，得念是分明。莫见双嚬敛，疑人含笑情。	李百药	杂曲歌辞火凤辞一	歌妆未何知得莫疑	五言律诗
佳人靓晚妆，清唱动兰房。影入含风扇，声飞照日梁。娇嚬眉际敛，逸韵口中香。自有横陈分，应怜秋夜长。	李百药	杂曲歌辞火凤辞二	佳清影声娇逸自应	五言律诗
正气绕宫楼，皇居信上游。远冈延圣祚，平地载神州。会合皆重译，潺湲近八流。中兴岂假问，据此自千秋。	薛能	杂曲歌辞升平乐一	正皇远平会潺中据	五言律诗
寥泬敞延英，朝班立位横。宣传无草动，拜舞有衣声。鸳瓦云消湿，虫丝日照明。辛勤自不到，遥见似前生。	薛能	杂曲歌辞升平乐二	寥朝宣拜鸳虫辛遥	五言律诗
处处足欢声，时康岁已深。不同三尺剑，应似五弦琴。寿笑山犹尽，明嫌日有阴。何当怜一物，亦遣断愁吟。	薛能	杂曲歌辞升平乐三	处时不应寿明何亦	五言律诗
曙质绝埃氛，彤庭列禁军。圣颜初对日，龙尾竞缘云。珮响交成韵，帘阴暖带纹。逍遥岂有事，于此咏南薰。	薛能	杂曲歌辞升平乐四	曙彤圣龙珮帘逍于	五言律诗
一物周天至，洪纤尽晏然。车书无异俗，甲子并丰年。奇技皆归朴，征夫亦服田。君王故不有，台鼎合韦弦。	薛能	杂曲歌辞升平乐五	一洪车甲奇征君台	五言律诗
日日听歌谣，区中尽祝尧。虫蝗初不害，夷狄近全销。史笔唯书瑞，天台绝见祆。因令匹夫志，转欲事清朝。	薛能	杂曲歌辞升平乐六	日区虫夷史天因转	五言律诗
品物尽昭苏，神功复帝谟。他时应有寿，当代且无虞。赐历通遐俗，移关入半胡。鹪鹩一何幸，于此寄微躯。	薛能	杂曲歌辞升平乐七	品神他当赐移鹪于	五言律诗
无战复无私，尧时即此时。焚香临极早，待月卷帘迟。端拱干坤内，何言黈纩垂。君看圣明验，只此是神龟。	薛能	杂曲歌辞升平乐八	无尧焚待端何君只	五言律诗
旭日上清穹，明堂坐圣聪。衣裳承瑞气，冠冕盖重曈。花木经宵露，旌旗立仗风。何期于此地，见说似仙宫。	薛能	杂曲歌辞升平乐九	旭明衣冠花旌何见	五言律诗
五帝三皇主，萧曹魏邴臣。文章惟反朴，戈甲尽生尘。谏纸应无用，朝纲自有伦。升平不可纪，所见是闲人。	薛能	杂曲歌辞升平乐十	五萧文戈谏朝升所	五言律诗
小小生金屋，盈盈在紫微。山花插宝髻，石竹绣罗衣。每出深宫里，常随步辇归。只愁歌舞散，化作彩云飞。	李白	杂曲歌辞宫中行乐词一	小盈山石每常只化	五言律诗
柳色黄金嫩，梨花白雪香。玉楼巢翡翠，金殿锁鸳鸯。选妓随雕辇，征歌出洞房。宫中谁第一，飞燕在昭阳。	李白	杂曲歌辞宫中行乐词二	柳梨玉金选征宫飞	五言律诗
卢橘为秦树，蒲萄出汉宫。烟花宜落日，丝管醉春风。笛奏龙鸣水，箫吟凤下空。君王多乐事，何必向回中。	李白	杂曲歌辞宫中行乐词三	卢蒲烟丝笛箫君何	五言律诗
玉树春归日，金宫乐事多。后庭朝未入，轻辇夜相过。笑出花间语，娇来烛下歌。莫教明月去，留着醉姮娥。	李白	杂曲歌辞宫中行乐词四	玉金后轻笑娇莫留	五言律诗
绣户香风暖，纱窗曙色新。宫花争笑日，池草暗生春。绿树闻歌鸟，青楼见舞人。昭阳桃李月，罗绮自相亲。	李白	杂曲歌辞宫中行乐词五	绣纱宫池绿青昭罗	五言律诗
今日明光里，还须结伴游。春风开紫殿，天乐下珠楼。艳舞全知巧，娇歌半欲羞。更怜花月夜，宫女笑藏钩。	李白	杂曲歌辞宫中行乐词六	今还春天艳娇更宫	五言律诗
寒雪梅中尽，春风柳上归。宫莺娇欲醉，檐燕语还飞。迟日明歌席，新花艳舞衣。晚来移彩仗，行乐泥光辉。	李白	杂曲歌辞宫中行乐词七	寒春宫檐迟新晚行	五言律诗
水绿南薰殿，花红北阙楼。莺歌闻太液，凤吹绕瀛洲。素女鸣珠佩，天人弄彩球。今朝风日好，宜入未央游。	李白	杂曲歌辞宫中行乐词八	水花莺凤素天今宜	五言律诗
春景娇春台，新露泣新梅。春叶参差吐，新花重叠开。花影飞莺去，歌声度鸟来。倩看飘飖雪，何如舞袖回。	谢偃	杂曲歌辞踏歌词一	春新春新花歌倩何	五言律诗
逶迤度香阁，顾步出兰闺。欲绕鸳鸯殿，先过桃李蹊。风带舒还卷，簪花举复低。欲问今宵乐，但听歌声齐。	谢偃	杂曲歌辞踏歌词二	逶顾欲先风簪欲但	五言律诗
夜久星沉没，更深月影斜。裙轻才动佩，鬟薄不胜花。细风吹宝袜，轻露湿红纱。相看乐未已，兰灯照九华。	谢偃	杂曲歌辞踏歌词三	夜更裙鬟细轻相兰	五言律诗
雕玉押帘上，轻縠笼虚门。井汲铅华水，扇织鸳鸯文。回雪舞凉殿，甘露洗空绿。罗袖从徊翔，香汗沾宝粟。	李贺	杂曲歌辞十二月乐辞五	雕轻井扇回甘罗香	五言律诗
孀妾怨长夜，独客梦归家。傍檐虫缉丝，向壁灯垂花。檐外月光吐，帘中树影斜。悠悠飞露姿，点缀池中荷。	李贺	杂曲歌辞十二月乐辞八	孀独傍向檐帘悠点	五言律诗
提剑云雷动，垂衣日月明。禁花呈瑞色，国老见星精。发棹鱼先跃，窥巢鸟不惊。山呼一万岁，直入九重城。	卢纶	杂曲歌辞皇帝感词一	提垂禁国发窥山直	五言律诗
天衣五凤彩，御马六龙文。雨露清驰道，风雷翊上军。高旍花外转，行漏乐前闻。时见金鞭举，空中指瑞云。	卢纶	杂曲歌辞皇帝感词二	天御雨风高行时空	五言律诗
妙算干戈止，神谋宇宙清。两阶文物盛，七德武功成。校猎长杨苑，屯军细柳营。归来献明主，歌舞隘春城。	卢纶	杂曲歌辞皇帝感词三	妙神两七校屯归歌	五言律诗
天乐下天中，云𫐌俨在空。铅黄艳河汉，语笑合笙镛。已见长随凤，仍闻不避熊。君王亲试舞，阊阖静无风。	卢纶	杂曲歌辞皇帝感词四	天云铅语已仍君阊	五言律诗
敕勒金𬯎壁，阴山无岁华。帐外风飘雪，营前月照沙。羌儿吹玉管，胡姬踏锦花。却笑江南客，梅落不归家。			敕阴帐营羌胡却梅	五言律诗
参差绿蒲短，摇艳云塘满。红潋荡融融，莺翁㶉𫛶暖。萋芊小城路，马上修蛾懒。罗衫袅向风，点粉金鹂卵。	温庭筠	杂歌谣辞黄昙子歌	参摇红莺萋马罗点	五言律诗
金笳悲故曲，玉座积深尘。言是邯郸伎，不易邺城人。青苔竟埋骨，红粉自伤神。唯有漳河柳，还向旧营春。	温庭筠	杂歌谣辞邯郸郭公辞	金玉言不青红唯还	五言律诗
迥步游三洞，清心礼七真。飞符超羽翼，禁火醮星辰。残药沾鸡犬，灵香出凤麟。壶中无窄处，愿得一容身。	顾况	杂歌谣辞步虚词	迥清飞禁残灵壶愿	五言律诗
玉简真人降，金书道箓通。烟霞方蔽日，云雨已生风。四极威仪异，三天使命同。那将人世恋，不去上清宫。	韦渠牟	杂歌谣辞步虚词一	玉金烟云四三那不	五言律诗
羽驾正翩翩，云鸿最自然。霞冠将月晓，珠佩与星连。镂玉留新诀，雕金得旧编。不知飞鸟学，更有几人仙。	韦渠牟	杂歌谣辞步虚词二	羽云霞珠镂雕不更	五言律诗
上帝求仙使，真符取玉郎。三才闲布象，二景郁生光。骑吏排龙虎，笙歌走凤凰。天高人不见，暗入白云乡。	韦渠牟	杂歌谣辞步虚词三	上真三二骑笙天暗	五言律诗
鸾鹤共徘徊，仙官使者催。香花三洞启，风雨百神来。凤篆文初定，龙泥印已开。何须生羽翼，始得上瑶台。	韦渠牟	杂歌谣辞步虚词四	鸾仙香风凤龙何始	五言律诗
羽节忽排烟，苏君已得仙。命风驱日月，缩地走山川。几处留丹灶，何时种玉田。一朝骑白虎，直上紫微天。	韦渠牟	杂歌谣辞步虚词五	羽苏命缩几何一直	五言律诗
几度游三洞，何方召百神。风云皆守一，龙虎亦全真。执节仙童小，烧香玉女春。应须绝岩内，委曲问皇人。	韦渠牟	杂歌谣辞步虚词七	几何风龙执烧应委	五言律诗
上法杳无营，玄修似有情。道宫琼作想，真帝玉为名。召岳驱旌节，驰雷发吏兵。云车降何处，斋室有仙卿。	韦渠牟	杂歌谣辞步虚词八	上玄道真召驰云斋	五言律诗
羽卫一何鲜，香云起莫烟。方朝太素帝，更向玉清天。凤曲凝犹吹，龙骖俨欲前。真文几时降，知在永和年。	韦渠牟	杂歌谣辞步虚词九	羽香方更凤龙真知	五言律诗
大道何年学，真符此日催。还持金作印，未要玉为台。羽节分明授，霞衣整顿裁。应缘五云使，教上列仙来。	韦渠牟	杂歌谣辞步虚词十	大真还未羽霞应教	五言律诗
独自授金书，萧条咏紫虚。龙行还当马，云起自成车。九转风烟合，千年井灶余。参差从太一，寿等混元初。	韦渠牟	杂歌谣辞步虚词十一	独萧龙云九千参寿	五言律诗
道学已通神，香花会女真。霞床珠斗帐，金荐玉舆轮。一室心偏静，三天夜正春。灵官竟谁降，仙相有夫人。	韦渠牟	杂歌谣辞步虚词十二	道香霞金一三灵仙	五言律诗
上界有黄房，仙家道路长。神来知位次，乐变协宫商。竞把瑠璃椀，谁倾白玉浆。霞衣最芬馥，苏合是灵香。	韦渠牟	杂歌谣辞步虚词十三	上仙神乐竞谁霞苏	五言律诗
珠佩紫霞缨，夫人会八灵。太霄犹有观，绝宅岂无形。暮雨徘徊降，仙歌宛转听。谁逢玉妃辇，应检九真经。	韦渠牟	杂歌谣辞步虚词十四	珠夫太绝暮仙谁应	五言律诗
西海辞金母，东方拜木公。云行疑带雨，星步欲凌风。羽袖挥丹凤，霞巾曳彩虹。飘飖九霄外，下视望仙宫。	韦渠牟	杂歌谣辞步虚词十五	西东云星羽霞飘下	五言律诗
玉树杂金花，天河织女家。月邀丹凤舄，风送紫鸾车。雾縠笼绡带，云屏列锦霞。瑶台千万里，不觉往来赊。	韦渠牟	杂歌谣辞步虚词十六	玉天月风雾云瑶不	五言律诗
舞凤凌天出，歌麟入夜听。云容衣眇眇，风韵曲泠泠。扣齿端金简，焚香检玉经。仙宫知不远，只近太微星。	韦渠牟	杂歌谣辞步虚词十七	舞歌云风扣焚仙只	五言律诗
紫府与玄洲，谁来物外游。无烦骑白鹿，不用驾青牛。金化颜应驻，云飞鬓不秋。仍闻碧海上，更用玉为楼。	韦渠牟	杂歌谣辞步虚词十八	紫谁无不金云仍更	五言律诗
辔鹤复骖鸾，全家去不难。鸡声随羽化，犬影入云看。酿玉当成酒，烧金且转丹。何妨五色绶，次第给仙官。	韦渠牟	杂歌谣辞步虚词十九	辔全鸡犬酿烧何次	五言律诗
金铺照春色，玉律动年华。朱楼云似盖，丹桂雪如花。水岸衔阶转，风条出柳斜。轻舆临太液，湛露酌流霞。	陈叔达	早春桂林殿应诏	金玉朱丹水风轻湛	五言律诗
大渚初惊夜，中流沸鼓鼙。寒沙满曲浦，夕雾上邪溪。岸广凫飞急，云深雁度低。严关犹未遂，此夕待晨鸡。	陈叔达	后渚置酒	大中寒夕岸云严此	五言律诗
玉树凉风举，金塘细草萎。叶落商飙观，鸿归明月池。迎寒桂酒熟，含露菊花垂。一奉章台宴，千秋长愿斯。	袁朗	秋日应诏	玉金叶鸿迎含一千	五言律诗
危弦断客心，虚弹落惊禽。新秋百虑净，独夜九愁深。枯蓬唯逐吹，坠叶不归林。如何悲此曲，坐作白头吟。	袁朗	秋夜独坐	危虚新独枯坠如坐	五言律诗
匈奴屡不平，汉将欲纵横。看云方结阵，却月始连营。潜军度马邑，扬斾掩龙城。会勒燕然石，方传车骑名。	窦威	横吹曲辞出塞	匈汉看却潜扬会方	五言律诗
七府璇衡始，三元宝历新。负扆延百辟，垂旒御九宾。肃肃皆鹓鹭，济济盛簪绅。天涯致重译，日域献奇珍。	颜师古	奉和正日临朝	七三负垂肃济天日	五言律诗
伊吕深可慕，松乔定是虚。系风终不得，脱屣欲安如。且珍纨素美，当与薜萝疏。既逢杨得意，非复久闲居。	杜淹	召拜御史大夫赠袁天纲	伊松系脱且当既非	五言律诗
受降临轵道，争长趣鸿门。驱传渭桥上，观兵细柳屯。夜宴经柏谷，朝游出杜原。终借叔孙礼，方知皇帝尊。	魏徵	赋西汉	受争驱观夜朝终方	五言律诗
首夏别京辅，杪秋滞三河。沉沉蓬莱阁，日夕乡思多。霜剪凉阶蕙，风捎幽渚荷。岁芳坐沦歇，感此式微歌。	魏徵	暮秋言怀	首杪沉日霜风岁感	五言律诗
万物资以化，交泰属升平。易从业惟简，得一道斯宁。具仪光玉帛，送舞变咸英。黍稷良非贵，明德信惟馨。	褚亮	祭方丘乐章顺和	万交易得具送黍明	五言律诗
高台暂俯临，飞翼耸轻音。浮光随日度，漾影逐波深。回瞰周平野，开怀畅远襟。独此三休上，还伤千岁心。	褚亮	临高台	高飞浮漾回开独还	五言律诗
曦车日亭午，浮箭未移晖。日光无落照，树影正中围。草萎看稍靡，叶燥望疑稀。昼寝惭经笥，暂解入朝衣。	褚亮	奉和咏日午	曦浮日树草叶昼暂	五言律诗
层轩登皎月，流照满中天。色共梁珠远，光随赵璧圆。落影临秋扇，虚轮入夜弦。所欣东馆里，预奉西园篇。	褚亮	奉和望月应魏王教	层流色光落虚所预	五言律诗
兰迳香风满，梅梁暖日斜。言是东方骑，来寻南陌车。靥星临夜烛，眉月隐轻纱。莫言春稍晚，自有镇开花。	褚亮	咏花烛	兰梅言来靥眉莫自	五言律诗
陇底嗟长别，流襟一恸君。何言幽咽所，更作死生分。转蓬飞不息，悲松断更闻。谁能驻征马，回首望孤坟。	褚亮	在陇头哭潘学士	陇流何更转悲谁回	五言律诗
陋巷朱轩拥，衡门缇骑来。俱裁七步咏，同倾三雅杯。色动迎春柳，花发犯寒梅。宾筵未半醉，骊歌不用催。	于志宁	冬日宴群公于宅各赋一字得	陋衡俱同色花宾骊	五言律诗
高门聊命赏，群英于此遇。放旷山水情，留连文酒趣。夕烟起林兰，霜枝殒庭树。落景虽已倾，归轩幸能驻。	令狐德棻	冬日宴于庶子宅各赋一字得	高群放留夕霜落归	五言律诗
夫君敬爱重，欢言情不极。雅引发清音，丽藻穷雕饰。水结曲池冰，日暖平亭色。引满既杯倾，终之以弁侧。	封行高	冬日宴于庶子宅各赋一字得	夫欢雅丽水日引终	五言律诗
李门余妄进，徐榻君恒设。清论畅玄言，雅琴飞白雪。寒云暧落景，朔风凄暮节。方欣投辖情，且驻当归别。	杜正伦	冬日宴于庶子宅各赋一字得	李徐清雅寒朔方且	五言律诗
六文开玉篆，八体曜银书。飞毫列锦绣，拂素起龙鱼。凤举崩云绝，鸾惊游雾疏。别有临池草，恩沾垂露余。	岑文本	奉述飞白书势	六八飞拂凤鸾别恩	五言律诗
金兰笃惠好，尊酒畅生平。既欣投辖赏，暂缓望乡情。爱景含霜晦，落照带风轻。于兹欢宴洽，宠辱讵相惊。	岑文本	冬日宴于庶子宅各赋一字得	金尊既暂爱落于宠	五言律诗
解襟游胜地，披云促宴筵。清文振笔妙，高论写言泉。冻柳含风落，寒梅照日鲜。骊歌虽欲奏，归驾且留连。	刘孝孙	冬日宴于庶子宅各赋一字得	解披清高冻寒骊归	五言律诗
乡关渺天末，引领怅怀归。羁旅久淫滞，物色屡芳菲。稍觉私意尽，行看蓬鬓衰。如何千里外，伫立沾裳衣。	刘孝孙	送刘散员同赋陈思王诗游人	乡引羁物稍行如伫	五言律诗
凉秋夜笛鸣，流风韵九成。调高时慷慨，曲变或凄清。征客怀离绪，邻人思旧情。幸以知音顾，千载有奇声。	刘孝孙	咏笛	凉流调曲征邻幸千	五言律诗
流莺拂绣羽，二月上林期。待雪消金禁，衔花向玉墀。翅掩飞燕舞，啼恼婕妤悲。料取金闺意，因君问所思。	刘孝孙	赋得春莺送友人	流二待衔翅啼料因	五言律诗
巫岫郁岧嶤，高高入紫霄。白云抱危石，玄猿挂迥条。悬崖激巨浪，脆叶陨惊飙。别有阳台处，风雨共飘飖。	陆敬	巫山高	巫高白玄悬脆别风	五言律诗
高楼一何绮，素月复流明。重轩望不极，余晖揽讵盈。镜华当牖照，钩影隔帘生。逆愁异尊酒，对此难为情。	杨濬	送刘散员赋得陈思王诗明月	高素重余镜钩逆对	五言律诗
玉琯凉初应，金壶夜渐阑。沧池流稍洁，仙掌露方漙。雁声风处断，树影月中寒。爽气长空净，高吟觉思宽。	杨师道	初秋夜坐应诏	玉金沧仙雁树爽高	五言律诗
眷言怀隐逸，辍驾践幽丛。白云飞夏雨，碧岭横春虹。草绿长杨路，花疏五柞宫。登临日将晚，兰桂起香风。	杨师道	赋终南山用风字韵应诏	眷辍白碧草花登兰	五言律诗
清晨控龙马，弄影出花林。躞蹀依春涧，联翩度碧浔。苔流染丝络，水洁写雕簪。一御瑶池驾，讵忆长城阴。	杨师道	咏饮马应诏	清弄躞联苔水一讵	五言律诗
洛城花烛动，戚里画新蛾。隐扇羞应惯，含情愁已多。轻啼湿红粉，微睇转横波。更笑巫山曲，空传暮雨过。	杨师道	初宵看婚	洛戚隐含轻微更空	五言律诗
北林鹊夜飞，南轩月初进。调弦发清征，荡心祛褊吝。变作离鸿声，还入思归引。长叹未终极，秋风飘素鬓。	杨师道	侍宴赋得起坐弹鸣琴二首	北南调荡变还长秋	五言律诗
牛闺临浅汉，鸾驷涉秋河。两怀萦别绪，一宿庆停梭。星模铅里靥，月写黛中蛾。奈许今宵度，长婴离恨多。	许敬宗	奉和七夕宴悬圃应制二首	牛鸾两一星月奈长	五言律诗
婺闺期今夕，娥轮泛浅潢。迎秋伴暮雨，待暝合神光。荐寝低云鬓，呈态解霓裳。喜中愁漏促，别后怨天长。	许敬宗	奉和七夕宴悬圃应制二首	婺娥迎待荐呈喜别	五言律诗
睿想追嘉豫，临轩御早秋。斜晖丽粉壁，清吹肃朱楼。高殿凝阴满，雕窗艳曲流。小臣参广宴，大造谅难酬。	许敬宗	奉和仪鸾殿早秋应制	睿临斜清高雕小大	五言律诗
舞商初赴节，湘燕远迎秋。飘丝交殿网，乱滴起池沤。激溜分龙阙，斜飞洒凤楼。崇朝方浃宇，宸盼俯凝旒。	许敬宗	奉和咏雨应诏	舞湘飘乱激斜崇宸	五言律诗
凤阙邻金地，龙旗拂宝台。云楣将叶并，风牖送花来。月宫清晚桂，虹梁绚早梅。梵境留宸瞩，掞发丽天才。	许敬宗	奉和过慈恩寺应制	凤龙云风月虹梵掞	五言律诗
倦游嗟落拓，短翮慕追飞。周醪忽同醉，牙弦乃共挥。油云澹寒色，落景霭霜霏。累日方投分，兹夕谅无归。	许敬宗	冬日宴于庶子宅各赋一字得	倦短周牙油落累兹	五言律诗
乔木托危岫，积翠绕连冈。叶疏犹漏影，花少未流芳。风来闻肃肃，雾罢见苍苍。此中饯行迈，不异上河梁。	许敬宗	送刘散员同赋得陈思王诗山	乔积叶花风雾此不	五言律诗
明王敦孝感，宝殿秀灵芝。色带朝阳净，光涵雨露滋。且标宣德重，更引国恩施。圣祚今无限，微臣乐未移。	李义府	宣正殿芝草	明宝色光且更圣微	五言律诗
牵弋辞重海，触网去层峦。戢翼雕笼际，延思彩霞端。慕侣朝声切，离群夜影寒。能言殊可贵，相助忆长安。	李义府	咏鹦鹉	牵触戢延慕离能相	五言律诗
寒闺织素锦，含怨敛双蛾。综新交缕涩，经脆断丝多。衣香逐举袖，钏动应鸣梭。还恐裁缝罢，无信达交河。	虞世南	相和歌辞中妇织流黄	寒含综经衣钏还无	五言律诗
高天净秋色，长汉转曦车。玉树阴初正，桐圭影未斜。翠盖飞圆彩，明镜发轻花。再中良表瑞，共仰璧晖赊。	虞世南	奉和咏日午	高长玉桐翠明再共	五言律诗
豫游欣胜地，皇泽乃先天。油云阴御道，膏雨润公田。陇麦沾逾翠，山花湿更然。稼穑良所重，方复悦丰年。	虞世南	发营逢雨应诏	豫皇油膏陇山稼方	五言律诗
葱翠梢云质，垂彩暎清池。波泛含风影，流摇防露枝。龙鳞漾嶰谷，凤翅拂涟漪。欲识凌冬性，唯有岁寒知。	虞世南	赋得临池竹应制	葱垂波流龙凤欲唯	五言律诗
芬芳禁林晚，容与桂丹前。横空一鸟度，照水百花然。绿野明斜日，青山澹晚烟。滥陪终宴赏，握管类窥天。	虞世南	侍宴应诏赋韵得前字	芬容横照绿青滥握	五言律诗
歌堂面渌水，舞馆接金塘。竹开霜后翠，梅动雪前香。凫归初命侣，雁起欲分行。刷羽同栖集，怀恩愧稻粱。	虞世南	侍宴归雁堂	歌舞竹梅凫雁刷怀	五言律诗
万瓦宵光曙，重檐夕雾收。玉花停夜烛，金壶送晓筹。日晖青琐殿，霞生结绮楼。重门应启路，通籍引王侯。	虞世南	凌晨早朝	万重玉金日霞重通	五言律诗
履端初起节，长苑命高筵。肆夏喧金奏，重润响朱弦。春光催柳色，日彩泛槐烟。微臣同滥吹，谬得仰钧天。	虞世南	奉和献岁䜩宫臣	履长肆重春日微谬	五言律诗
良晨喜利涉，解缆入淮浔。寒流泛鹢首，霜吹响哀吟。潜鳞波里跃，水鸟浪前沉。邗沟非复远，怅望悦宸襟。	虞世南	奉和出颍至淮应令	良解寒霜潜水邗怅	五言律诗
家住箕山下，门枕颍川滨。不知今有汉，唯言昔避秦。琴伴前庭月，酒劝后园春。自得中林士，何忝上皇人。	王绩	田家三首二	家门不唯琴酒自何	五言律诗
东皋薄暮望，徙倚欲何依。树树皆秋色，山山唯落晖。牧人驱犊返，猎马带禽归。相顾无相识，长歌怀采薇。	王绩	野望	东徙树山牧猎相长	五言律诗
百年长扰扰，万事悉悠悠。日光随意落，河水任情流。礼乐囚姬旦，诗书缚孔丘。不如高枕枕，时取醉消愁。	王绩	赠程处士	百万日河礼诗不时	五言律诗
野人迷节候，端坐隔尘埃。忽见黄花吐，方知素节回。映岩千段发，临浦万株开。香气徒盈把，无人送酒来。	王绩	九月九日赠崔使君善为	野端忽方映临香无	五言律诗
问君樽酒外，独坐更何须。有客谈名理，无人索地租。三男婚令族，五女嫁贤夫。百年随分了，未羡陟方壶。	王绩	独坐	问独有无三五百未	五言律诗
落日明歌席，行云逐舞人。江南飞暮雨，梁上下轻尘。冶服看疑画，妆台望似春。高车勿遽返，长袖欲相亲。	王绩	益州城西张超亭观妓	落行江梁冶妆高长	五言律诗
妖姬饰靓妆，窈窕出兰房。日照当轩影，风吹满路香。早时歌扇薄，今日舞衫长。不应令曲误，持此试周郎。	王绩	咏妓	妖窈日风早今不持	五言律诗
南国佳人至，北堂罗荐开。长裙随凤管，促柱送鸾杯。云光身后荡，雪态掌中回。到愁金谷晚，不怪玉山颓。	王绩	辛司法宅观妓	南北长促云雪到不	五言律诗
巫山凌太清，岧嶤类削成。霏霏暮雨合，霭霭朝云生。危峰入鸟道，深谷写猿声。别有幽栖客，淹留攀桂情。	郑世翼	巫山高	巫岧霏霭危深别淹	五言律诗
初筓梦桃李，新妆应摽梅。疑逐朝云去，翻随暮雨来。杂珮含风响，丛花隔扇开。姮娥对此夕，何用久裴回。	郑世翼	看新婚	初新疑翻杂丛姮何	五言律诗
春景娇春台，新露泣新梅。春叶参差吐，新花重叠开。花影飞莺去，歌声度鸟来。倩看飘飖雪，何如舞袖回。	谢偃	杂曲歌辞踏歌词一	春新春新花歌倩何	五言律诗
逶迤度香合，顾步出兰闺。欲绕鸳鸯殿，先过桃李蹊。风带舒还卷，簪花举复低。欲问今宵乐，但听歌声齐。	谢偃	踏歌词三首二	逶顾欲先风簪欲但	五言律诗
夜久星沉没，更深月影斜。裙轻才动珮，鬟薄不胜花。细风吹宝袂，轻露湿红纱。相看乐未已，兰灯照九华。	谢偃	踏歌词三首三	夜更裙鬟细轻相兰	五言律诗
久倦川涂曲，忽此望淮圻。波长泛淼淼，眺迥情依依。稍觉金乌转，渐见锦帆稀。欲知仁化洽，讴歌满路归。	蔡允恭	奉和出颖至淮应令	久忽波眺稍渐欲讴	五言律诗
汉将本屯营，辽河有戍城。大夫曾取姓，先生亦得名。高枝拂远雁，疏影度遥星。不辞攀折苦，为入管弦声。	杜之松	和卫尉寺柳	汉辽大先高疏不为	五言律诗
颁条忝贵郡，悬榻久相望。处士同杨郑，邦君谢李疆。讵知方拥篲，逢子敬惟桑。明朝蓬户侧，会自谒任棠。	崔善为	荅王无功冬夜载酒乡馆	颁悬处邦讵逢明会	五言律诗
秋来菊花气，深山客重寻。露叶疑涵玉，风花似散金。摘来还泛酒，独坐即徐斟。王弘贪自醉，无复觅杨林。	崔善为	荅王无功九日	秋深露风摘独王无	五言律诗
神京背紫陌，缟驷结行辀。北去横桥道，西分清渭流。寒光向垄没，霜气入松楸。今日泉台路，非是濯龙游。	朱子奢	文德皇后挽歌	神缟北西寒霜今非	五言律诗
承平重游乐，诏跸上之回。属车响流水，清笳转落梅。岭云盖道转，岩花映绶开。下辇便高宴，何如在瑶台。	陈子良	上之回	承诏属清岭岩下何	五言律诗
春色照兰宫，秦女坐窗中。柳叶来眉上，桃花落脸红。拂尘开扇匣，卷帐却薰笼。衫薄偏憎日，裙轻更畏风。	陈子良	新成安乐宫	春秦柳桃拂卷衫裙	五言律诗
聊从嘉遁所，酌醴共抽簪。以兹山水地，留连风月心。长榆落照尽，高柳暮蝉吟。一返桃源路，别后难追寻。	陈子良	夏晚寻于政世置酒赋韵	聊酌以留长高一别	五言律诗
我行逢日暮，弭棹独维舟。水雾一边起，风林两岸秋。山阴黑断碛，月影素寒流。故乡千里外，何以慰羁愁。	陈子良	入蜀秋夜宿江渚	我弭水风山月故何	五言律诗
金谷多欢宴，佳丽正芳菲。流霞席上满，回雪掌中飞。明月临歌扇，行云接舞衣。何必桃将李，别有待春晖。	陈子良	赋得妓	金佳流回明行何别	五言律诗
微雨散芳菲，中园照落晖。红树摇歌扇，绿珠飘舞衣。繁弦调对酒，杂引动思归。愁人当此夕，羞见落花飞。	陈子良	酬萧侍中春园听妓	微中红绿繁杂愁羞	五言律诗
枥上浮云骢，本出吴门中。发迹来东道，长鸣起北风。回鞍拂桂白，赪汗类尘红。灭没徒留影，无因图汉宫。	庾抱	骢马	枥本发长回赪灭无	五言律诗
太清上初日，春水送孤舟。山远疑无树，潮平似不流。岸花开且落，江鸟没还浮。羁望伤千里，长歌遣四愁。	马周	凌朝浮江旅思	太春山潮岸江羁长	五言律诗
邂逅款良宵，殷勤荷胜招。弥天俄若旧，初地岂成遥。酒蚁倾还泛，心猿躁似调。谁怜失群雁，长苦业风飘。	萧翼	荅辨才探得招字	邂殷弥初酒心谁长	五言律诗
已惑孔贵嫔，又被辞人侮。花笺一何荣，七字谁曾许。不下结绮阁，空迷江令语。雕戈动地来，悮杀陈后主。	欧阳询	道失	已又花七不空雕悮	五言律诗
梁山镇地险，积石阻云端。深谷下寥廓，层岩上郁盘。飞梁驾绝岭，栈道接危峦。揽辔独长息，方知斯路难。	张文琮	蜀道难	梁积深层飞栈揽方	五言律诗
戒途飞万里，回首望三秦。忽见天山雪，还疑上苑春。玉痕垂粉泪，罗袂拂胡尘。为得胡中曲，还悲远嫁人。	张文琮	昭君怨	戒回忽还玉罗为还	五言律诗
标名资上善，流派表灵长。地图罗四渎，天文载五潢。方流涵玉润，圆折动珠光。独有蒙园吏，栖偃玩濠梁。	张文琮	咏水	标流地天方圆独栖	五言律诗
造舟浮渭日，鞭石表秦初。星文遥写汉，虹势尚凌虚。已授文成履，空题武骑书。别有临濠上，栖偃独观鱼。	张文琮	赋桥	造鞭星虹已空别栖	五言律诗
花萼映芳丛，参差间早红。因风时落砌，杂雨乍浮空。影照凤池水，香飘鸡树风。岂不爱攀折，希君怀袖中。	张文琮	和杨舍人咏中书省花树	花参因杂影香岂希	五言律诗
步辇出披香，清歌临太液。晓树流莺满，春堤芳草积。风光翻露文，雪华上空碧。花蝶来未已，山光暧将夕。	上官仪	早春桂林殿应诏	步清晓春风雪花山	五言律诗
泬寥空色远，芸黄凄序变。涸浦落遵鸿，长飙送巢燕。千秋流夕景，万籁含宵唤。峻雉聆金柝，层台切银箭。	上官仪	奉和颍川公秋夜	泬芸涸长千万峻层	五言律诗
漠漠佳城幽，苍苍松槚暮。鲁幕飘欲卷，宛驷悲还顾。楚挽绕卢山，胡笳临武库。怅然郊原静，烟生归鸟度。	上官仪	谢都督挽歌	漠苍鲁宛楚胡怅烟	五言律诗
玉关春色晚，金河路几千。琴悲桂条上，笛怨柳花前。雾掩临妆月，风惊入鬓蝉。缄书待还使，泪尽白云天。	上官仪	相和歌辞王昭君	玉金琴笛雾风缄泪	五言律诗
禁园凝朔气，瑞雪掩晨曦。花明栖凤阁，珠散影娥池。飘素迎歌上，翻光向舞移。幸因千里映，还绕万年枝。	上官仪	咏雪应诏	禁瑞花珠飘翻幸还	五言律诗
殿帐清炎气，辇道含秋阴。凄风移汉筑，流水入虞琴。云飞送断雁，月上净疏林。滴沥露枝响，空蒙烟壑深。	上官仪	奉和山夜临秋	殿辇凄流云月滴空	五言律诗
黄鹤悲歌绝，椒花清颂余。埃凝写邻镜，网结和扉鱼。银消风烛尽，珠灭夜轮虚。别有南陵路，幽丛临叶疏。	上官仪	江王太妃挽歌	黄椒埃网银珠别幽	五言律诗
木落园林旷，庭虚风露寒。北里清音绝，南陔芳草残。远气犹标剑，浮云尚写冠。寂寂琴台晚，秋阴入井干。	上官仪	故北平公挽歌	木庭北南远浮寂秋	五言律诗
湘渚韬灵迹，娥台静瑞音。凤逐清箫远，鸾随幽镜沉。霜处华芙落，风前银烛侵。寂寞平阳宅，月冷洞房深。	上官仪	高密长公主挽歌	湘娥凤鸾霜风寂月	五言律诗
回中道路险，萧关烽候多。五营屯北地，万乘出西河。单于拜玉玺，天子按雕戈。振旅汾川曲，秋风横大歌。	卢照邻	鼓吹曲辞上之回	回萧五万单天振秋	五言律诗
骝马照金鞍，转战入皋兰。塞门风稍急，长城水正寒。雪暗鸣珂重，山长喷玉难。不辞横绝漠，流血几时干。	卢照邻	横吹曲辞紫骝马	骝转塞长雪山不流	五言律诗
将军出紫塞，冒顿在乌贪。笳喧雁门北，阵翼龙城南。雕弓夜宛转，铁骑晓参驔。应须驻白日，为待战方酣。	卢照邻	战城南	将冒笳阵雕铁应为	五言律诗
梅岭花初发，天山雪未开。雪处疑花落，花边似雪回。因风入舞袖，杂粉向妆台。匈奴几万里，春至不知来。	卢照邻	梅花落	梅天雪花因杂匈春	五言律诗
锦节衔天使，琼仙驾羽君。投金翠山曲，奠璧清江𣸣。圆洞开丹鼎，方坛聚绛云。宝贶幽难识，空歌迥易分。	卢照邻	赠李荣道士	锦琼投奠圆方宝空	五言律诗
京洛风尘远，褒斜烟露深。北游君似智，南飞我异禽。别路琴声断，秋山猿鸟吟。一乖青岩酌，空伫白云心。	卢照邻	送梓州高参军还京	京褒北南别秋一空	五言律诗
金碧禺山远，关梁蜀道难。相逢属晚岁，相送动征鞍。地咽绵川冷，云凝剑阁寒。倘遇忠孝所，为道忆长安。	卢照邻	大剑送别刘右史	金关相相地云倘为	五言律诗
闲拂檐尘看，鸣琴候月弹。桃源迷汉姓，松径有秦官。空谷归人少，青山背日寒。羡君栖隐处，遥望在云端。	卢照邻	酬杨比部员外暮宿琴堂朝跻	闲鸣桃松空青羡遥	五言律诗
刘生气不平，抱剑欲专征。报恩为豪侠，死难在横行。翠羽装刀鞘，黄金饰马铃。但令一顾重，不吝百身轻。	卢照邻	刘生	刘抱报死翠黄但不	五言律诗
陇阪高无极，征人一望乡。关河别去水，沙塞断归肠。马系千年树，旌悬九月霜。从来共呜咽，皆是为勤王。	卢照邻	陇头水	陇征关沙马旌从皆	五言律诗
巫山望不极，望望下朝氛。莫辨啼猿树，徒看神女云。惊涛乱水脉，骤雨暗峰文。沾裳即此地，况复远思君。	卢照邻	巫山高	巫望莫徒惊骤沾况	五言律诗
芳树本多奇，年华复在斯。结翠成新幄，开红满故枝。风归花历乱，日度影参差。容色朝朝落，思君君不知。	卢照邻	芳树	芳年结开风日容思	五言律诗
虏骑三秋入，关云万里平。雪似胡沙暗，冰如汉月明。高阙银为阙，长城玉作城。节旄零落尽，天子不知名。	卢照邻	雨雪曲	虏关雪冰高长节天	五言律诗
合殿恩中绝，交河使渐稀。肝肠辞玉辇，形影向金微。汉地草应绿，胡庭沙正飞。愿逐三秋雁，年年一度归。	卢照邻	昭君怨	合交肝形汉胡愿年	五言律诗
倡楼启曙扉，杨柳正依依。莺啼知岁隔，条变识春归。露叶凝愁黛，风花乱舞衣。攀折聊将寄，军中音信稀。	卢照邻	折杨柳	倡杨莺条露风攀军	五言律诗
锦里开芳宴，兰缸艳早年。缛彩遥分地，繁光远缀天。接汉疑星落，依楼似月悬。别有千金笑，来映九枝前。	卢照邻	十五夜观灯	锦兰缛繁接依别来	五言律诗
陇阪长无极，苍山望不穷。石径萦疑断，回流映似空。花开绿野雾，莺啭紫岩风。春芳勿遽尽，留赏故人同。	卢照邻	入秦川界	陇苍石回花莺春留	五言律诗
锦里淹中馆，岷山稷下亭。空梁无燕雀，古壁有丹青。槐落犹疑市，苔深不辨铭。良哉二千石，江汉表遗灵。	卢照邻	文翁讲堂	锦岷空古槐苔良江	五言律诗
闻有雍容地，千年无四邻。园院风烟古，池台松槚春。云疑作赋客，月似听琴人。寂寂啼莺处，空伤游子神。	卢照邻	相如琴台	闻千园池云月寂空	五言律诗
古墓芙蓉塔，神铭松柏烟。鸾沉仙镜底，花没梵轮前。铢衣千古佛，宝月两重圆。隐隐香台夜，钟声彻九天。	卢照邻	石镜寺	古神鸾花铢宝隐钟	五言律诗
南国佳人至，北棠罗荐开。长裙随凤管，促柱送鸾杯。云光身后落，雪态掌中回。到愁金谷晚，不怪玉山颓。	卢照邻	辛法司宅观妓	南北长促云雪到不	五言律诗
顾步三春晚，田园四望通。游丝横惹树，戏蝶乱依藂。竹懒偏宜水，花狂不待风。唯余诗酒意，当了一生中。	卢照邻	春晚山庄率题二首一	顾田游戏竹花唯当	五言律诗
田家无四邻，独坐一园春。莺啼非选树，鱼戏不惊纶。山水弹琴尽，风花酌酒频。年华已可乐，高兴复留人。	卢照邻	春晚山庄率题二首二	田独莺鱼山风年高	五言律诗
江水向涔阳，澄澄写月光。镜圆珠留彻，弦满箭波长。沉钩摇兔影，浮桂动丹芳。延照相思夕，千里共沾裳。	卢照邻	江中望月	江澄镜弦沉浮延千	五言律诗
筮仕无中秩，归耕有外臣。人歌小岁酒，花舞大唐春。草色迷三径，风光动四邻。愿得长如此，年年物候新。	卢照邻	元日述怀	筮归人花草风愿年	五言律诗
落日明歌席，行云逐舞人。江前飞暮雨，梁上下轻尘。冶服看疑画，妆楼望似春。高车勿遽返，长袖欲相亲。	卢照邻	益州城西张超亭观妓	落行江梁冶妆高长	五言律诗
风月清江夜，山水白云朝。万里同为客，三秋契不凋。戏凫分断岸，归骑别高标。一去仙桥道，还望锦城遥。	卢照邻	还京赠别	风山万三戏归一还	五言律诗
拂曙驱飞传，初晴带晓凉。雾敛长安树，云归仙帝乡。涧流漂素沫，岩景霭朱光。今朝好风色，延瞰极天庄。	卢照邻	至陈仓晓晴望京邑	拂初雾云涧岩今延	五言律诗
津谷朝行远，冰川夕望曛。霞明深浅浪，风卷去来云。澄波泛月影，激浪聚沙文。谁忍仙舟上，携手独思君。	卢照邻	晚渡滹沱敬赠魏大	津冰霞风澄激谁携	五言律诗
春归龙塞北，骑指雁门垂。胡笳折杨柳，汉使采燕支。戍城聊一望，花雪几参差。关山有新曲，应向笛中吹。	卢照邻	和吴侍御被使燕然	春骑胡汉戍花关应	五言律诗
汀葭肃徂暑，江树起初凉。水疑通织室，舟似泛仙潢。连桡渡急响，鸣棹下浮光。日晚菱歌唱，风烟满夕阳。	卢照邻	七夕泛舟二首一	汀江水舟连鸣日风	五言律诗
凤杼秋期至，凫舟野望开。微吟翠塘侧，延想白云隈。石似支机罢，槎疑犯宿来。天潢殊漫漫，日暮独悠哉。	卢照邻	七夕泛舟二首二	凤凫微延石槎天日	五言律诗
玉帛资王会，郊丘叶圣情。重广开环堵，至道轶金籝。盘薄依厚地，遥裔腾太清。方悦升中礼，足以慰余生。	李百药	赋礼记	玉郊重至盘遥方足	五言律诗
化历昭唐典，承天顺夏正。百灵警朝禁，三辰扬斾旌。充庭富礼乐，高䜩齿簪缨。献寿符万岁，移风韵九成。	李百药	奉和正日临朝应诏	化承百三充高献移	五言律诗
团扇秋风起，长门夜月明。羞闻拊背入，恨说舞腰轻。太常先已醉，刘君恒带酲。横陈每虚设，吉梦竟何成。	李百药	妾薄命	团长羞恨太刘横吉	五言律诗
歌声扇后出，妆影镜中轻。未能令掩笑，何处欲障声。知音自不惑，得念是分明。莫见双嚬敛，疑人含笑情。	李百药	火凤词二首一	歌妆未何知得莫疑	五言律诗
佳人靓晚妆，清唱动兰房。影出含风扇，声飞照日梁。娇嚬眉际敛，逸韵口中香。自有横陈会，应怜秋夜长。	李百药	火凤词二首二	佳清影声娇逸自应	五言律诗
鸣笳出望苑，飞盖下芝田。水光浮落照，霞彩淡轻烟。柳色迎三月，梅花隔二年。日斜归骑动，余兴满山川。	李百药	奉和初春出游应令	鸣飞水霞柳梅日余	五言律诗
公子盛西京，光华早着名。分庭接游士，虚馆待时英。高阁浮香出，长廊宝钏鸣。面花无隔笑，歌扇不障声。	李百药	寄杨公	公光分虚高长面歌	五言律诗
秦晋称旧匹，潘徐有世亲。三星宿已会，四德婉而嫔。霞光鬓里薄，月影扇中新。年华与妆面，共作一芳春。	李百药	戏赠潘徐城门迎两新妇	秦潘三四霞月年共	五言律诗
眷言一杯酒，凄怆起离忧。夜花飘露气，暗水急还流。雁行遥上月，虫声迥映秋。明日河梁上，谁与论仙舟。	李百药	送别	眷凄夜暗雁虫明谁	五言律诗
晚来风景丽，晴初物色华。薄云向空尽，轻虹逐望斜。后窗临岸竹，前阶枕浦沙。寂寥无与晤，尊酒论风花。	李百药	雨后	晚晴薄轻后前寂尊	五言律诗
裴回两仪殿，怅望九成台。玉辇终辞宴，瑶筐遂不开。野旷阴风积，川长思鸟来。寒山寂已暮，虞殡有余哀。	李百药	文德皇后挽歌	裴怅玉瑶野川寒虞	五言律诗
梦梓光青陛，秾桃蔼紫宫。德优宸念远，礼备国姻崇。万户声明发，三条骑吹通。香轮送重景，彩斾引仙虹。	刘祎之	奉和太子纳妃太平公主出降	梦秾德礼万三香彩	五言律诗
周屏辞金殿，梁骖整玉珂。管声依折柳，琴韵动流波。鹤盖分阴促，龙轩别念多。延襟小山路，还起大风歌。	刘祎之	奉和别越王	周梁管琴鹤龙延还	五言律诗
戒奢虚蜃辂，锡号纪鸿名。地叶苍梧野，途经紫聚城。重照掩寒色，晨飙断曙声。一随仙骥远，霜雪愁阴生。	刘祎之	孝敬皇帝挽歌	戒锡地途重晨一霜	五言律诗
飞盖回兰坂，宸襟伫柏梁。别馆分泾渭，归路指衡漳。关山通曙色，林籞遍春光。帝念纡千里，词波照五潢。	李敬玄	奉和别越王	飞宸别归关林帝词	五言律诗
盛藩资右戚，连萼重皇情。离襟怆睢苑，分途指邺城。丽日开芳甸，佳气积神京。何时骖驾入，还见谒承明。	张大安	奉和别越王	盛连离分丽佳何还	五言律诗
象辂初乘雁，璇宫早结褵。离元应春夕，帝子降秋期。鸣瑜合清响，冠玉丽秾姿。和声跻凤掖，交影步鸾墀。	元万顷	奉和太子纳妃太平公主出降	象璇离帝鸣冠和交	五言律诗
桂宫初服冕，兰掖早升筓。礼盛亲迎晋，声芬出降齐。金龟开瑞钮，宝翟上仙袿。转扇承宵月，扬旌照夕蜺。	郭正一	奉和太子纳妃太平公主出降	桂兰礼声金宝转扬	五言律诗
帝子威仪绝，储妃礼度优。叠鼓陪仙观，凝笳翼画辀。郁郁神香满，奕奕彩云浮。排空列锦罽，腾欢溢皇州。	胡元范	奉和太子纳妃太平公主出降	帝储叠凝郁奕排腾	五言律诗
金闺未息火，玉树钟天爱。月路饰还装，星津动归佩。紫极流宸渥，清规伫慈诲。恩波洽九流，光辉轶千载。	胡元范	奉和太子纳妃太平公主出降	金玉月星紫清恩光	五言律诗
列席诏亲贤，式宴坐神仙。圣文飞圣笔，天乐奏钧天。曲池涵瑞景，文宇孕祥烟。小臣同百兽，率舞悦尧年。	胡元范	奉和太子纳妃太平公主出降	列式圣天曲文小率	五言律诗
帝子升青陛，王姬降紫宸。星光移杂珮，月彩荐重轮。龙旌翻地杪，凤管飏天滨。槐阴浮浅濑，葆吹翼轻尘。	任希古	奉和太子纳妃太平公主出降	帝王星月龙凤槐葆	五言律诗
云路移彤辇，天津转明镜。仙珠照乘归，宝月重轮映。望园嘉宴洽，主第欢娱盛。丝竹扬帝熏，簪裾奉宸庆。	裴守真	奉和太子纳妃太平公主出降	云天仙宝望主丝簪	五言律诗
藂云霭晓光，湛露晞朝阳。天文天景丽，睿藻睿词芳。玉庭散秋色，银宫生夕凉。太平超邃古，万寿乐无疆。	裴守真	奉和太子纳妃太平公主出降	藂湛天睿玉银太万	五言律诗
导源径陇阪，属汭贯嬴都。下濑波常急，回圻溜亦纡。毒流秦卒毙，泥粪汉田腴。独有迷津客，怀归轸暮途。	徐珩	日暮望泾水	导属下回毒泥独怀	五言律诗
朝升照日槛，夕次下乌台。风竿一眇邈，月树几裴回。翼向高标敛，声随下调哀。怀燕首自白，非是为年催。	魏求己	自御史左授山阳丞	朝夕风月翼声怀非	五言律诗
禁园纡睿览，仙棹叶宸游。洛北风花树，江南彩画舟。荣生兰蕙草，春入凤皇楼。兴尽离宫暮，烟光起夕流。	薛眘惑	奉和进船洛水应制	禁仙洛江荣春兴烟	五言律诗
大君敦宴赏，万乘下梁园。酒助闲平乐，人沾雨露恩。荣光开帐殿，佳气满旌门。愿陪南岳寿，长奉北宸樽。			大万酒人荣佳愿长	五言律诗
别殿秋云上，离宫夏景移。寒风生玉树，凉气下瑶池。堑花仍吐叶，岩木尚抽枝。愿奉南山寿，千秋长若斯。	魏元忠	银潢宫侍宴应制	别离寒凉堑岩愿千	五言律诗
万里边城地，三春杨柳节。叶似镜中眉，花如关外雪。征人远乡思，倡妇高楼别。不忍掷年华，含情寄攀折。	韦承庆	横吹曲辞折杨柳	万三叶花征倡不含	五言律诗
凤城春色晚，龙禁早晖通。旧火收槐燧，余寒入桂宫。莺啼正隐叶，鸡鬬始开笼。蔼蔼瑶山满，仙歌始乐风。	韦承庆	寒食应制	凤龙旧余莺鸡蔼仙	五言律诗
天晴上初日，春水送孤舟。山远疑无树，潮平似不流。岸花开且落，江鸟没还浮。羁望伤千里，长歌遣四愁。	韦承庆	凌朝浮江旅思	天春山潮岸江羁长	五言律诗
紫宸欢每洽，绀殿法初隆。菊泛延龄酒，兰吹解愠风。咸英调正乐，香梵遍秋空。临幸浮天瑞，重阳日再中。	崔日用	奉和九月九日登慈恩寺浮图	紫绀菊兰咸香临重	五言律诗
圣后经纶远，谋臣计画多。受降追汉策，筑馆计戎和。俗化乌孙垒，春生积石河。六龙今出饯，双鹤愿为歌。			圣谋受筑俗春六双	五言律诗
窈窕神仙阁，参差云汉间。九重中叶启，七日早春还。太液天为水，蓬莱雪作山。今朝上林树，无处不堪攀。	宗楚客	奉和人日清晖阁宴群臣遇雪	窈参九七太蓬今无	五言律诗
星桥他日创，仙榜此时开。马向铺钱埒，箫闻弄玉台。人同卫叔美，客似长卿才。借问游天汉，谁能取石回。	宗楚客	安乐公主移入新宅侍宴应制	星仙马箫人客借谁	五言律诗
御辇出明光，乘流泛羽觞。珠胎随月减，玉漏与年长。寒尽梅犹白，风迟柳未黄。日斜旌骑转，休气满林塘。	宗楚客	正月晦日侍宴浐水应制赋得	御乘珠玉寒风日休	五言律诗
重阳早露晞，睿赏瞰秋矶。菊气先熏酒，萸香更袭衣。清切丝桐会，纵横文雅飞。恩深荅效浅，留醉奉宸晖。	苏瓌	奉和九日幸临渭亭登高应制	重睿菊萸清纵恩留	五言律诗
巫山与天近，烟景长青荧。此中楚王梦，梦得神女灵。神女去已久，云雨空冥冥。唯有巴猿啸，哀音不可听。	张九龄	巫山高	巫烟此梦神云唯哀	五言律诗
恩华逐芳岁，形胜兼韶月。中席傍鱼潭，前山倚龙阙。花迎妙妓至，鸟避仙舟发。宴赏良在兹，再来情不歇。	张九龄	龙门旬宴得月字韵	恩形中前花鸟宴再	五言律诗
孤桐亦胡为，百尺傍无枝。疏阴不自覆，修干欲何施。高冈地复迥，弱植风屡吹。凡鸟已相噪，凤皇安得知。	张九龄	杂诗五首一	孤百疏修高弱凡凤	五言律诗
萝茑必有托，风霜不能落。酷在兰将蕙，甘从葵与藿。运命虽为宰，寒暑自回薄。悠悠天地间，委顺无不乐。	张九龄	杂诗五首二	萝风酷甘运寒悠委	五言律诗
良辰不可遇，心赏更蹉跎。终日块然坐，有时劳者歌。庭前揽芳蕙，江上托微波。路远无能达，忧情空复多。	张九龄	杂诗五首三	良心终有庭江路忧	五言律诗
兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折。	张九龄	感遇十二首一	兰桂欣自谁闻草何	五言律诗
幽林归独卧，滞虑洗孤清。持此谢高鸟，因之传远情。日夕怀空意，人谁感至精。飞沉理自隔，何所慰吾诚。	张九龄	感遇十二首二	幽滞持因日人飞何	五言律诗
吴越数千里，梦寐今夕见。形骸非我亲，衾枕即乡县。化蝶犹不识，川鱼安可羡。海上有仙山，归期觉神变。	张九龄	感遇十二首五	吴梦形衾化川海归	五言律诗
抱影吟中夜，谁闻此叹息。美人适异方，庭树含幽色。白云愁不见，沧海飞无翼。凤皇一朝来，竹花斯可食。	张九龄	感遇十二首九	抱谁美庭白沧凤竹	五言律诗
弱岁读群史，抗迹追古人。被褐有怀玉，佩印从负薪。志合岂兄弟，道行无贱贫。孤根亦何赖，感激此为邻。	张九龄	叙怀二首一	弱抗被佩志道孤感	五言律诗
馨香惟后德，明命光天保。肃祀崇圣灵，陈信表黄道。玉戚初蹈厉，金匏既静好。介福何穰穰，精诚格穹昊。	张九龄	南郊太尉酌献武舞作凯安之	馨明肃陈玉金介精	五言律诗
孔门太山下，不见登封时。徒有先王法，今为明主思。恩加万乘幸，礼致一牢祠。旧宅千年外，光华空在兹。	张九龄	奉和圣制经孔子旧宅	孔不徒今恩礼旧光	五言律诗
山祗亦望幸，云雨见灵心。岳馆逢朝霁，关门解宿阴。咸京天上近，清渭日边临。我武因冬狩，何言是即禽。	张九龄	奉和圣制次琼岳韵	山云岳关咸清我何	五言律诗
眷言感忠义，何有间山川。徇节今如此，离情空复然。皇心在勤恤，德泽委昭宣。周月成功后，明年或劳还。	张九龄	奉和圣制送李尚书入蜀	眷何徇离皇德周明	五言律诗
东土淹龙驾，西人望翠华。山川祗询物，宫观岂为家。十月回星斗，千官捧日车。洛阳无怨思，巡幸更非赊。	张九龄	奉和圣制初出洛城	东西山宫十千洛巡	五言律诗
驰道当河陕，陈诗问国风。川原三晋别，襟带两京同。后殿函关尽，前旌阙塞通。行看洛阳陌，光景丽天中。	张九龄	奉和圣制途次陕州作	驰陈川襟后前行光	五言律诗
贤王有池馆，明主赐春游。淑气林间发，恩光水上浮。徒惭和鼎地，终谢巨川舟。皇泽空如此，轻生莫可酬。	张九龄	敕赐宁王池宴	贤明淑恩徒终皇轻	五言律诗
河汉非应到，汀洲忽在斯。仍逢帝乐下，如逐海槎窥。春赏时将换，皇恩岁不移。今朝游宴所，莫比天泉池。	张九龄	上阳水窗旬宴得移字韵	河汀仍如春皇今莫	五言律诗
纤纤折杨柳，持此寄情人。一枝何足贵，怜是故园春。迟景那能久，芳菲不及新。更愁征戍客，容鬓老边尘。	张九龄	折杨柳	纤持一怜迟芳更容	五言律诗
姹女矜容色，为花不让春。既争芳意早，谁待物华真。叶作参差发，枝从点缀新。自然无限态，长在艳阳晨。	张九龄	剪彩	姹为既谁叶枝自长	五言律诗
蝉嘶玉树枝，向夕惠风吹。幸入连宵听，应缘饮露知。思深秋欲近，声静夜相宜。不是黄金饰，清香徒尔为。	张九龄	和崔黄门寓直夜听蝉之作	蝉向幸应思声不清	五言律诗
万乘飞黄马，千金狐白裘。正逢银霰积，如向玉京游。瑞色铺驰道，花文拂彩旒。还闻吉甫颂，不共郢歌俦。	张九龄	和姚令公从幸温汤喜雪	万千正如瑞花还不	五言律诗
忽对林亭雪，瑶华处处开。今年迎气始，昨夜伴春回。玉润窗前竹，花繁院里梅。东郊斋祭所，应见五神来。	张九龄	立春日晨起对积雪	忽瑶今昨玉花东应	五言律诗
稽亭追往事，睢苑胜前闻。飞阁凌芳树，华池落彩云。借草人留酌，衔花鸟赴群。向来同赏处，惟恨碧林曛。	张九龄	三月三日申王园亭宴集	稽睢飞华借衔向惟	五言律诗
伊川与灞津，今日祓除人。岂似龙山上，还同湘水滨。衰颜忧更老，淑景望非春。禊饮岂吾事，聊将偶俗尘。	张九龄	三月三日登龙山	伊今岂还衰淑禊聊	五言律诗
离别念同嬉，芬荣欲共持。独攀南国树，遥寄北风时。林惜迎春早，花愁去日迟。还闻折梅处，更有棣华诗。	张九龄	和王司马折梅寄京邑昆弟	离芬独遥林花还更	五言律诗
试上江楼望，初逢山雨晴。连空青嶂合，向晚白云生。彼美要殊观，萧条见远情。情来不可极，日暮水流清。	张九龄	晚霁登王六东阁	试初连向彼萧情日	五言律诗
仙禁生红药，微芳不自持。幸因清切地，还遇艳阳时。名见桐君箓，香闻郑国诗。孤根若可用，非直爱华滋。	张九龄	苏侍郎紫薇庭各赋一物得芍	仙微幸还名香孤非	五言律诗
清切紫庭垂，葳蕤防露枝。色无玄月变，声有惠风吹。高节人相重，虚心世所知。凤皇佳可食，一去一来仪。	张九龄	和黄门卢侍御咏竹	清葳色声高虚凤一	五言律诗
棠棣闻余兴，乌衣有旧游。门前杜城陌，池上曲江流。暇日尝繁会，清风咏阻修。始知西峙岳，同气此相求。	张九龄	和韦尚书答梓州兄南亭宴集	棠乌门池暇清始同	五言律诗
与君尝此志，因物复知心。遗我龙钟节，非无玳瑁簪。幽素宜相重，雕华岂所任。为君安首饰，怀此代兼金。	张九龄	答陈拾遗赠竹簪	与因遗非幽雕为怀	五言律诗
君有百炼刃，堪断七重犀。谁开太阿匣，持割武城鸡。竟与尚书佩，遥应天子提。何时遇操宰，当使玉如泥。	张九龄	赠澧阳韦明府	君堪谁持竟遥何当	五言律诗
旬雨不愆期，由来自若时。尔无言郡政，吾岂欲天欺。常念涓尘益，惟欢草树滋。课成非所拟，人望在东菑。	张九龄	在洪州答綦毋学士	旬由尔吾常惟课人	五言律诗
云雨俱行罢，江天已洞开。炎氛霁后灭，边绪望中来。作骥君垂耳，为鱼我曝鳃。更怜湘水赋，还是洛阳才。	张九龄	酬王六霁后书怀见示	云江炎边作为更还	五言律诗
贾生流寓日，扬子寂寥时。在物多相背，唯君独见思。渔为江上曲，雪作郢中词。忽枉兼金讯，长怀伐木诗。	张九龄	酬王六寒朝见诒	贾扬在唯渔雪忽长	五言律诗
穿筑非求丽，幽闲欲寄情。偶怀因壤石，真意在蓬瀛。苔益山文古，池添竹气清。从兹果萧散，无事亦无营。	张九龄	林亭咏	穿幽偶真苔池从无	五言律诗
晨兴步北林，萧散一开襟。复见林上月，娟娟犹未沉。片云自孤远，丛筿亦清深。无事由来贵，方知物外心。	张九龄	晨出郡舍林下	晨萧复娟片丛无方	五言律诗
场藿已成岁，园葵亦向阳。兰时独不偶，露节渐无芳。旨异菁为蓄，甘非蔗有浆。人多利一饱，谁复惜馨香。	张九龄	园中时蔬尽皆锄理唯秋兰数	场园兰露旨甘人谁	五言律诗
幸得不锄去，孤苗守旧根。无心羡旨蓄，岂欲近名园。遇赏宁充佩，为生莫碍门。幽林芳意在，非是为人论。	张九龄	园中时蔬尽皆锄理唯秋兰数	幸孤无岂遇为幽非	五言律诗
林居逢岁晏，遇物使情多。蘅茝不时与，芬荣奈汝何。更怜篱下菊，无如松上萝。因依自有命，非是隔阳和。	张九龄	林亭寓言	林遇蘅芬更无因非	五言律诗
家在湘源住，君今海峤行。经过正中道，相送倍为情。心逐书邮去，形随世网婴。因声谢远别，缘义不缘名。	张九龄	送使广州	家君经相心形因缘	五言律诗
蜀严化已久，沉冥空所思。尝闻卖卜处，犹忆下帘时。驱传应经此，怀贤倘问之。归来说往事，历历偶心期。	张九龄	送姚评事入蜀各赋一物得卜	蜀沉尝犹驱怀归历	五言律诗
江水天连色，无涯净野氛。微明岸傍树，凌乱渚前云。举棹形徐转，登舻意渐分。渺茫从此去，空复惜离群。	张九龄	送窦校书见饯得云中辨江树	江无微凌举登渺空	五言律诗
元僚行上计，举饯出林丘。忽望题舆远，空思解榻游。别筵铺柳岸，征棹倚芦洲。独叹湘江水，朝宗向北流。	张九龄	饯王司马入计同用洲字	元举忽空别征独朝	五言律诗
南土秋虽半，东湖草未黄。聊乘风日好，来泛芰荷香。兰棹无劳速，菱歌不厌长。忽怀京洛去，难与共清光。	张九龄	东湖临泛饯王司马	南东聊来兰菱忽难	五言律诗
荷叶生幽渚，芳华信在兹。朝朝空此地，采采欲因谁。但恐星霜改，还将蒲稗衰。怀君美人别，聊以赠心期。	张九龄	饯济阴梁明府各探一物得荷	荷芳朝采但还怀聊	五言律诗
荷𦰏旋江澳，衔杯饯霸陵。别前林鸟息，归处海烟凝。风土乡情接，云山客念凭。圣朝岩穴选，应待鹤书征。	张九龄	饯陈学士还江南同用征字	荷衔别归风云圣应	五言律诗
屡别容华改，长愁意绪微。义将私爱隔，情与故人归。薄宦无时赏，劳生有事机。离魂今夕梦，先绕旧林飞。	张九龄	通化门外送别	屡长义情薄劳离先	五言律诗
平生属良友，结绶望光辉。何知人事拙，相与宦情非。别路穿林尽，征帆际海归。居然已多意，况复两乡违。	张九龄	送杨府李功曹	平结何相别征居况	五言律诗
解巾行作吏，尊酒谢离居。修竹含清景，华池澹碧虚。地将幽兴惬，人与旧游疏。林下纷相送，多逢长者车。	张九龄	送宛句赵少府	解尊修华地人林多	五言律诗
送客南昌尉，离亭西候春。野花看欲尽，林鸟听犹新。别酒青门路，归轩白马津。相知无远近，万里尚为邻。	张九龄	送韦城李少府	送离野林别归相万	五言律诗
我与文雄别，胡然邑吏归。贤人安下位，鸷鸟欲卑飞。激节轻华冕，移官徇彩衣。羡君行乐处，从此拜庭闱。	张九龄	送苏主簿赴偃师	我胡贤鸷激移羡从	五言律诗
海郡雄蛮落，津亭壮越台。城隅百雉映，水曲万家开。里树桄榔出，时禽翡翠来。观风犹未尽，早晚使车回。	张九龄	送广州周判官	海津城水里时观早	五言律诗
云嶂天涯尽，川途海县穷。何言此地僻，忽与故人同。身负邦君弩，情纡御史骢。王程不我驻，离思逐秋风。	张九龄	郡江南上别孙侍御	云川何忽身情王离	五言律诗
江路与天连，风帆何淼然。遥林浪出没，孤舫鸟联翩。常爱千钧重，深思万事捐。报恩非徇禄，还逐贾人船。	张九龄	江上使风呈裴宣州耀卿	江风遥孤常深报还	五言律诗
山气朝来爽，溪流日向清。远心何处惬，闲棹此中行。丛桂林间待，群鸥水上迎。徒然适我愿，幽独为谁情。	张九龄	溪行寄王震	山溪远闲丛群徒幽	五言律诗
归去南江水，磷磷见底清。转逢空阔处，聊洗滞留情。浦树遥如待，江鸥近若迎。津途别有趣，况乃濯吾缨。	张九龄	自豫章南还江上作	归磷转聊浦江津况	五言律诗
湘岸多深林，青冥昼结阴。独无谢客赏，况复贾生心。草色虽云发，天光或未临。江潭非所遇，为尔白头吟。	张九龄	将至岳阳有怀赵二	湘青独况草天江为	五言律诗
归舟宛何处，正值楚江平。夕逗烟村宿，朝缘浦树行。于役已弥岁，言旋今惬情。乡郊尚千里，流目夏云生。	张九龄	使还湘水	归正夕朝于言乡流	五言律诗
日夜乡山远，秋风复此时。旧闻胡马思，今听楚猿悲。念别朝昏苦，怀归岁月迟。壮图空不息，常恐发如丝。	张九龄	初发道中寄远	日秋旧今念怀壮常	五言律诗
落日摧行舫，逶迤洲渚间。虽云有物役，乘此更休闲。暝色生前浦，清晖发近山。中流澹容与，唯爱鸟飞还。	张九龄	自湘水南行	落逶虽乘暝清中唯	五言律诗
征鞍穷郢路，归棹入湘流。望鸟唯贪疾，闻猿亦罢愁。两边枫作岸，数处橘为洲。却记从来意，翻疑梦里游。	张九龄	初入湘中有喜	征归望闻两数却翻	五言律诗
乘夕棹归舟，缘源路转幽。月明看岭树，风静听溪流。岚气船间入，霜华衣上浮。猿声虽此夜，不是别家愁。	张九龄	耒阳溪夜行	乘缘月风岚霜猿不	五言律诗
长林何缭绕，远水复悠悠。尽日余无见，为心那不愁。忆将亲爱别，行为主恩酬。感激空如此，芳时屡已遒。	张九龄	江上	长远尽为忆行感芳	五言律诗
江岫殊空阔，云烟处处浮。上来群噪鸟，中去独行舟。牢落谁相顾，逶迤日自愁。更将心问影，于役复何求。	张九龄	自彭蠡湖初入江	江云上中牢逶更于	五言律诗
溪路日幽深，寒空入两嵚。霜清百丈水，风落万重林。夕鸟联归翼，秋猿断去心。别离多远思，况乃岁方阴。	张九龄	赴使泷峡	溪寒霜风夕秋别况	五言律诗
万丈洪泉落，迢迢半紫氛。奔飞流杂树，洒落出重云。日照虹蜺似，天清风雨闻。灵山多秀色，空水共氤氲。	张九龄	湖口望庐山瀑布泉	万迢奔洒日天灵空	五言律诗
行舟傍越岑，窈窕越溪深。水暗先秋冷，山晴当昼阴。重林间五色，对壁耸千寻。惜此生遐远，谁知造化心。	张九龄	浈阳峡	行窈水山重对惜谁	五言律诗
昔年尝不调，兹地亦邅回。本谓双凫少，何知驷马来。人非汉使橐，郡是越王台。去去虽殊事，山川长在哉。	张九龄	使至广州	昔兹本何人郡去山	五言律诗
江林多秀发，云日复相鲜。征路那逢此，春心益渺然。兴来秪自得，佳气莫能传。薄暮津亭下，余花满客船。	张九龄	春江晚景	江云征春兴佳薄余	五言律诗
明发临前渚，寒来净远空。水纹天上碧，日气海边红。景物纷为异，人情赖此同。乘槎自有适，非欲破长风。	张九龄	与王六履震广州津亭晓望	明寒水日景人乘非	五言律诗
溪流清且深，松石复阴临。正尔可嘉处，胡为无赏心。我由不忍别，物亦有缘侵。自匪常行迈，谁能知此音。	张九龄	初发曲江溪中	溪松正胡我物自谁	五言律诗
日暮荒亭上，悠悠旅思多。故乡临桂水，今夜渺星河。暗草霜华发，空亭雁影过。兴来谁与晤，劳者自为歌。	张九龄	旅宿淮阳亭口号	日悠故今暗空兴劳	五言律诗
海上生明月，天涯共此时。情人怨遥夜，竟夕起相思。灭烛怜光满，披衣觉露滋。不堪盈手赠，还寝梦佳期。	张九龄	望月怀远	海天情竟灭披不还	五言律诗
清迥江城月，流光万里同。所思如梦里，相望在庭中。皎洁青苔露，萧条黄叶风。含情不得语，频使桂华空。	张九龄	秋夕望月	清流所相皎萧含频	五言律诗
海燕何微眇，乘春亦𫏐来。岂知泥滓贱，秪见玉堂开。绣户时双入，华轩日几回。无心与物竞，鹰隼莫相猜。	张九龄	咏燕	海乘岂秪绣华无鹰	五言律诗
尝闻继老耼，身退道弥耽。结宇倚青壁，疏泉喷碧潭。苔石随人古，烟花寄酒酣。山光纷向夕，归兴杜城南。	张九龄	故刑部李尚书荆谷山集会	尝身结疏苔烟山归	五言律诗
一作江南守，江林三四春。相鸣不及鸟，相乐喜关人。日守朱丝直，年催华发新。淮阳秪有卧，持此度芳辰。	张九龄	戏题春意	一江相相日年淮持	五言律诗
芳意何能早，孤荣亦自危。更怜花蒂弱，不受岁寒移。朝雪那相妒，阴风已屡吹。馨香虽尚尔，飘荡复谁知。	张九龄	庭梅咏	芳孤更不朝阴馨飘	五言律诗
端居正无绪，那复发秦筝。纤指传新意，繁弦起怨情。悠扬思欲绝，掩抑态还生。岂是声能感，人心自不平。	张九龄	听筝	端那纤繁悠掩岂人	五言律诗
江渚秋风至，他乡离别心。孤云愁自远，一叶感何深。忧喜尝同域，飞鸣忽异林。青山西北望，堪作白头吟。	张九龄	初秋忆金均两弟	江他孤一忧飞青堪	五言律诗
宿昔三台践，荣华驷马归。印从青琐拜，翰入紫宸挥。题剑恩方重，藏舟事已非。龙门不可望，感激涕沾衣。	张九龄	故刑部李尚书挽词三首二	宿荣印翰题藏龙感	五言律诗
永叹常山宝，沉埋京兆阡。同盟会五月，华表记千年。渺漫野中草，微茫空里烟。共悲人事绝，唯对杜陵田。	张九龄	故刑部李尚书挽词三首三	永沉同华渺微共唯	五言律诗
韦玄方继相，荀爽复齐名。在贵兼天爵，能贤出世卿。学闻金马诏，神见玉人清。藏壑今如此，为山遂不成。	张九龄	故徐州刺史赠吏部侍郎苏公	韦荀在能学神藏为	五言律诗
相如只谢病，子敬忽云亡。岂悟瑶台雪，分雕玉树行。清规留草议，故事在封章。本谓山公启，而今殁始扬。	张九龄	故徐州刺史赠吏部侍郎苏公	相子岂分清故本而	五言律诗
返葬长安陌，秋风箫鼓悲。奈何相送者，不是平生时。寒影催年急，哀歌助晚迟。宁知建旟罢，丹旐向京师。	张九龄	故徐州刺史赠吏部侍郎苏公	返秋奈不寒哀宁丹	五言律诗
门绪公侯列，嫔风诗礼行。松萝方有寄，桃李忽无成。剑去双龙别，雏哀九凤鸣。何言峄山树，还似半心生。	张九龄	故荥阳君苏氏挽歌词三首	门嫔松桃剑雏何还	五言律诗
缟服纷相送，玄扃翳不开。更悲泉火灭，徒见柳车回。旧室容衣奠，新茔拱树栽。唯应月照簟，潘岳此时哀。	张九龄	故荥阳君苏氏挽歌词三首	缟玄更徒旧新唯潘	五言律诗
家受专门学，人称入室贤。刘桢徒有气，管辂独无年。谪去长沙国，魂归京兆阡。从兹匣中剑，埋没罢冲天。	张九龄	眉州康司马挽歌词	家人刘管谪魂从埋	五言律诗
辙迹陈家巷，诗书孟子邻。偶来乘兴者，不值草玄人。契是忘年合，情非累日申。闻君还薄暮，见眷及兹辰。	张九龄	与袁补阙寻蔡拾遗会此公出	辙诗偶不契情闻见	五言律诗
烽火照西京，心中自不平。牙璋辞凤阙，铁骑绕龙城。雪暗凋旗画，风多杂鼓声。宁为百夫长，胜作一书生。	杨炯	从军行	烽心牙铁雪风宁胜	五言律诗
卿家本六郡，年长入三秦。白璧酬知己，黄金谢主人。剑锋生赤电，马足起红尘。日暮歌钟发，喧喧动四邻。	杨炯	刘生	卿年白黄剑马日喧	五言律诗
骢马铁连钱，长安侠少年。帝畿平若水，官路直如弦。夜玉妆车轴，秋金铸马鞭。风霜但自保，穷达任皇天。	杨炯	骢马	骢长帝官夜秋风穷	五言律诗
塞外欲纷纭，雌雄犹未分。明堂占气色，华盖辨星文。二月河魁将，三千太乙军。丈夫皆有志，会见立功勋。	杨炯	出塞	塞雌明华二三丈会	五言律诗
贱妾留南楚，征夫向北燕。三秋方一日，少别比千年。不掩嚬红楼，无论数绿钱。相思明月夜，迢递白云天。	杨炯	有所思	贱征三少不无相迢	五言律诗
窗外一株梅，寒花五出开。影随朝日远，香逐便风来。泣对铜钩障，愁看玉镜台。行人断消息，春恨几裴回。	杨炯	梅花落	窗寒影香泣愁行春	五言律诗
侠客重周游，金鞭控紫骝。蛇弓白羽箭，鹤辔赤茸秋。发迹来南海，长鸣向北州。匈奴今未灭，画地取封侯。	杨炯	紫骝马	侠金蛇鹤发长匈画	五言律诗
塞北途辽远，城南战苦辛。幡旗如鸟翼，甲胄似鱼鳞。冻水寒伤马，悲风愁杀人。寸心明白日，千里暗黄尘。	杨炯	战城南	塞城幡甲冻悲寸千	五言律诗
岐路三秋别，江津万里长。烟霞驻征盖，弦奏促飞觞。阶树含斜日，池风泛早凉。赠言未终竟，流涕忽沾裳。	杨炯	送临津房少府	岐江烟弦阶池赠流	五言律诗
愁结乱如麻，长天照落霞。离亭隐乔树，沟水浸平沙。左尉才何屈，东关望渐赊。行看转牛斗，持此报张华。	杨炯	送丰城王少府	愁长离沟左东行持	五言律诗
汉国临清渭，京城枕浊河。居人下珠泪，宾御促骊歌。望极关山远，秋深烟雾多。唯余三五夕，明月暂经过。	杨炯	送郑州周司空	汉京居宾望秋唯明	五言律诗
御沟一相送，征马屡盘桓。言笑方无日，离忧独未宽。举杯聊劝酒，破涕暂为欢。别后风清夜，思君蜀路难。	杨炯	送梓州周司功	御征言离举破别思	五言律诗
雁门归去远，垂老脱袈裟。萧寺休为客，曹溪便寄家。绿琪千岁树，黄槿四时花。别怨应无限，门前桂水斜。	杨炯	送杨处士反初卜居曲江	雁垂萧曹绿黄别门	五言律诗
可怜楚破息，肠断息夫人。仍为泉下骨，不作楚王嫔。楚王宠莫盛，息君情更亲。情亲怨生别，一朝俱杀身。	宋之问	息夫人	可肠仍不楚息情一	五言律诗
授衣感穷节，策马凌伊关。归齐逸人趣，日觉秋琴闲。寒露衰北阜，夕阳破东山。浩歌步榛樾，栖鸟随我还。	宋之问	初到陆浑山庄	授策归日寒夕浩栖	五言律诗
春泉鸣大壑，皓月吐层岑。岑壑景色佳，慰我远游心。暗芳足幽气，惊栖多众音。高兴南山曲，长谣横素琴。	宋之问	夜饮东亭	春皓岑慰暗惊高长	五言律诗
何地早芳菲，宛在长门殿。夭桃色若绶，秾李光如练。啼鸟弄花疏，游蜂饮香遍。叹息春风起，飘零君不见。	宋之问	芳树	何宛夭秾啼游叹飘	五言律诗
目断南浦云，心醉东郊柳。怨别此何时，春芳来已久。与君共时物，尽此盈樽酒。始愿今不从，春风恋携手。	宋之问	送赵六贞固	目心怨春与尽始春	五言律诗
岁晚东岩下，周顾何凄恻。日落西山阴，众草起寒色。中有乔松树，使我长叹息。百尺无寸枝，一生自孤直。	宋之问	题张老松树	岁周日众中使百一	五言律诗
夕阳黯晴碧，山翠互明灭。此中意无限，要与开士说。徒郁仲举思，讵回道林辙。孤兴欲待谁，待此湖上月。	宋之问	见南山夕阳召监师不至	夕山此要徒讵孤待	五言律诗
院梅发向尺，园鸟复成曲。落日游南湖，果掷颜如玉。含情不得语，转盼知所属。惆怅未可归，宁关须采菉。	宋之问	春湖古意	院园落果含转惆宁	五言律诗
侵星发洛城，城中歌吹声。毕景至缑岭，岭上烟霞生。草树饶野意，山川多古情。大隐德所薄，归来可退耕。	宋之问	奉使嵩山途经缑岭	侵城毕岭草山大归	五言律诗
秦地平如掌，层城出云汉。楼阁九衢春，车马千门旦。绿柳开复合，红尘聚还散。日晚鬬鸡场，经过狭斜看。	宋之问	长安路	秦层楼车绿红日经	五言律诗
玉树朝日映，罗帐春风吹。拭泪攀杨柳，长条宛地垂。白花飞历乱，黄鸟思参差。妾自肝肠断，傍人那得知。	宋之问	折杨柳	玉罗拭长白黄妾傍	五言律诗
君子事行役，再空芳岁期。美人旷遥伫，万里浮云思。园桃绽红艳，郊叶柔绿滋。坐看长夏晚，秋月生罗帷。	宋之问	有所思	君再美万园郊坐秋	五言律诗
金阁妆新杏，琼筵弄绮梅。人间都未识，天上忽先开。蝶绕香丝住，蜂怜艳粉回。今年春色早，应为剪刀催。	宋之问	奉和立春日侍宴内出剪彩花	金琼人天蝶蜂今应	五言律诗
芙蓉秦地沼，卢橘汉家园。谷转斜盘径，川回曲抱原。风来花自舞，春入鸟能言。侍宴瑶池夕，归途笳吹繁。	宋之问	春日芙蓉园侍宴应制	芙卢谷川风春侍归	五言律诗
高岭逼星河，乘舆此日过。野含时雨润，山杂夏云多。睿藻光岩穴，宸襟洽薜萝。悠然小天下，归路满笙歌。	宋之问	夏日仙萼亭应制	高乘野山睿宸悠归	五言律诗
凤刹侵云半，虹旌倚日边。散花多宝塔，张乐布金田。时菊芳仙酝，秋兰动睿篇。香街稍欲晚，清跸扈归天。	宋之问	奉和九月九日登慈恩寺浮屠	凤虹散张时秋香清	五言律诗
令节三秋晚，重阳九日欢。仙杯还泛菊，宝馔且调兰。御气云霄近，乘高宇宙宽。今朝万寿引，宜向曲中弹。	宋之问	奉和九日幸临渭亭登高应制	令重仙宝御乘今宜	五言律诗
闰月再重阳，仙舆历宝坊。帝歌云稍白，御酒菊犹黄。风铎喧行漏，天花拂舞行。豫游多景福，梵宇日生光。	宋之问	奉和圣制闰九月九日登庄严	闰仙帝御风天豫梵	五言律诗
北阙层城峻，西宫复道悬。乘舆历万户，置酒望三川。花柳含丹日，山河入绮筵。欲知陪赏处，空外有飞烟。	宋之问	麟趾殿侍宴应制	北西乘置花山欲空	五言律诗
广乐张前殿，重裘感圣心。砌蓂霜月尽，庭树雪云深。旧渥骖宸御，慈恩忝翰林。微臣一何幸，再得听瑶琴。	宋之问	上阳宫侍宴应制得林字	广重砌庭旧慈微再	五言律诗
绀宇横天室，回銮指帝休。曙阴迎日尽，春气抱岩流。空乐繁行漏，香烟薄彩斿。玉膏从此泛，仙驭接浮丘。	宋之问	幸少林寺应制	绀回曙春空香玉仙	五言律诗
𫏐幸珠筵地，俱怜石濑清。泛流张翠幕，拂迥挂红旌。雅曲龙调管，芳樽蚁泛觥。陪欢玉座晚，复得听金声。	宋之问	幸岳寺应制	𫏐俱泛拂雅芳陪复	五言律诗
帐殿郁崔嵬，仙游实壮哉。晓云连幕卷，夜火杂星回。谷暗千旗出，山鸣万乘来。扈从良可赋，终乏掞天才。	宋之问	扈从登封途中作	帐仙晓夜谷山扈终	五言律诗
复道开行殿，钩陈列禁兵。和风吹鼓角，佳气动旗旌。后骑回天苑，前山入御营。万方俱下拜，相与乐升平。	宋之问	扈从登封告成颂	复钩和佳后前万相	五言律诗
翼翼高旌转，锵锵凤辇飞。尘销清跸路，云湿从臣衣。白羽摇丹壑，天营逼翠微。芳声耀今古，四海警宸威。	宋之问	松山岭应制	翼锵尘云白天芳四	五言律诗
王子宾仙去，飘飖笙鹤飞。徒闻沧海变，不见白云归。天路何其远，人间此会稀。空歌日云暮，霜月渐微微。	宋之问	缑山庙	王飘徒不天人空霜	五言律诗
水府沦幽壑，星轺下紫微。鸟惊司仆驭，花落侍臣衣。芳树摇春晚，晴云绕座飞。淮王正留客，不醉莫言归。	宋之问	奉和梁王宴龙泓应教得微字	水星鸟花芳晴淮不	五言律诗
仙媛乘龙日，天孙捧雁来。可怜桃李树，更绕凤皇台。烛照香车入，花临宝扇开。莫令银箭晓，为尽合欢杯。	宋之问	寿阳王花烛图	仙天可更烛花莫为	五言律诗
妾住越城南，离居不自堪。采花惊曙鸟，摘叶𫗪春蚕。懒结茱萸带，愁安玳瑁簪。待君消瘦尽，日暮碧江潭。	宋之问	江南曲	妾离采摘懒愁待日	五言律诗
粉席秋期缓，针楼别怨多。奔龙争渡月，飞鹊乱填河。失喜先临镜，含羞未解罗。谁能留夜色，来夕倍还梭。	宋之问	牛女	粉针奔飞失含谁来	五言律诗
直事披三省，重关闭七门。广庭怜雪净，深屋喜炉温。月幌花虚馥，风窗竹暗喧。东山白云意，兹夕寄琴尊。	宋之问	冬夜寓直麟阁	直重广深月风东兹	五言律诗
梵宇出三天，登临望八川。开襟坐霄汉，挥手拂云烟。函谷青山外，昆池落日边。东京杨柳陌，少别已经年。	宋之问	登禅定寺阁	梵登开挥函昆东少	五言律诗
归来物外情，负杖阅岩耕。源水看花入，幽林采药行。野人相问姓，山鸟自呼名。去去独吾乐，无然愧此生。	宋之问	陆浑山庄	归负源幽野山去无	五言律诗
宦游非吏隐，心事好幽偏。考室先依地，为农且用天。辋川朝伐木，蓝水暮浇田。独与秦山老，相欢春酒前。	宋之问	蓝田山庄	宦心考为辋蓝独相	五言律诗
公子正邀欢，林亭春未兰。攀岩践苔易，迷路出花难。窗覆垂杨煖，阶侵瀑水寒。帝城归路直，留兴接鹓鸾。	宋之问	春日宴宋主簿山亭得寒字	公林攀迷窗阶帝留	五言律诗
浩渺浸云根，烟岚出远村。鸟归沙有迹，帆过浪无痕。望水知柔性，看山欲断魂。纵情犹未已，回马欲黄昏。	宋之问	江亭晚望	浩烟鸟帆望看纵回	五言律诗
薄暮曲江头，仁祠暂可留。山形无隐霁，野色遍呈秋。荷覆香泉密，藤缘宝树幽。平生厌尘事，过此忽悠悠。	宋之问	秋晚游普耀寺	薄仁山野荷藤平过	五言律诗
远方来下客，𬨎轩摄使臣。弄琴宜在夜，倾酒贵逢春。驷马留孤馆，双鱼赠故人。明朝散云雨，遥仰德为邻。	宋之问	答李司户夔	远𬨎弄倾驷双明遥	五言律诗
卧来生白发，览镜忽成丝。远愧餐霞子，童颜且自持。旧游惜疏旷，微尚日磷缁。不寄西山药，何由东海期。	宋之问	寄天台司马道士	卧览远童旧微不何	五言律诗
二百四十载，海内何纷纷。六国兵同合，七雄势未分。从成拒秦帝，策决问苏君。鸡鸣将狗盗，论德不论勋。	宋之问	过函谷关	二海六七从策鸡论	五言律诗
闻道云中使，乘骢往复还。河兵守阳月，塞虏失阴山。拜职尝随骠，铭功不让班。旋闻受降日，歌舞入萧关。	宋之问	送朔方何侍郎	闻乘河塞拜铭旋歌	五言律诗
风驭忽泠然，云台路几千。蜀门峰势断，巴字水形连。人隔壶中地，龙游洞里天。赠言回驭日，图画彼山川。	宋之问	送田道士使蜀投龙	风云蜀巴人龙赠图	五言律诗
颍郡水东流，荀陈兄弟游。偏伤兹日远，独向聚星州。河润在明德，人康非外求。当闻力为政，遥慰我心愁。	宋之问	送许州宋司马赴任	颍荀偏独河人当遥	五言律诗
饯子西南望，烟绵剑道微。桥寒金雁落，林曙碧鸡飞。职拜舆方远，仙成履会归。定知和氏璧，遥掩玉轮辉。	宋之问	送赵司马赴蜀州	饯烟桥林职仙定遥	五言律诗
柳变曲江头，送君函谷游。弄琴宽别意，酌醴醉春愁。恋本亦何极，赠言微所求。莫令金谷水，不入故园流。	宋之问	送永昌萧赞府	柳送弄酌恋赠莫不	五言律诗
行李恋庭闱，乘轺振彩衣。南登指吴服，北走出秦畿。去国夏云断，还乡秋雁飞。旋闻郡计入，更有使臣归。	宋之问	送李侍御	行乘南北去还旋更	五言律诗
别驾促严程，离筵多故情。交深季作友，义重伯为兄。镇静移吴俗，风流在汉京。会看陈仲举，从此拜公卿。	宋之问	饯湖州薛司马	别离交义镇风会从	五言律诗
卧病人事绝，嗟君万里行。河桥不相送，江树远含情。别路追孙楚，维舟吊屈平。可惜龙泉剑，流落在丰城。	宋之问	送杜审言	卧嗟河江别维可流	五言律诗
弦歌试宰日，城阙赏心违。北谢苍龙去，南随黄鹄飞。夏云海中出，吴山江上微。氓谣岂云远，从此庆缁衣。	宋之问	送武进郑明府	弦城北南夏吴氓从	五言律诗
帝忧河朔郡，南发海陵仓。坐叹青春别，逶迤碧水长。饮冰朝受命，衣锦昼还乡。为问东山桂，无人何自芳。	宋之问	送姚侍御出使江东	帝南坐逶饮衣为无	五言律诗
同气有三人，分飞在此晨。西驰巴岭徼，东去洛阳滨。强饮离前酒，终伤别后神。谁怜散花萼，独赴日南春。	宋之问	留别之望舍弟	同分西东强终谁独	五言律诗
汉广不分天，舟移杳若仙。秋虹暎晚日，江鹤弄晴烟。积水浮冠盖，遥风逐管弦。嬉游不可极，留恨此山川。	宋之问	汉江宴别	汉舟秋江积遥嬉留	五言律诗
五岭恓惶客，三湘憔悴颜。况复秋雨霁，表里见衡山。路逐鹏南转，心依雁北还。唯余望乡泪，更染竹成斑。	宋之问	晚泊湘江	五三况表路心唯更	五言律诗
越岭千重合，蛮溪十里斜。竹迷樵子径，萍匝钓人家。林暗交枫叶，园香覆橘花。谁怜在荒外，孤赏足云霞。	宋之问	过蛮洞	越蛮竹萍林园谁孤	五言律诗
南国无霜霰，连年见物华。青林暗换叶，红蕊续开花。春去闻山鸟，秋来见海槎。流芳虽可悦，会自泣长沙。	宋之问	经梧州	南连青红春秋流会	五言律诗
倚棹望兹川，销魂独黯然。乡连江北树，云断日南天。剑别龙初没，书成雁不传。离舟意无限，催渡复催年。	宋之问	渡吴江别王长史	倚销乡云剑书离催	五言律诗
乘兴入幽栖，舟行日向低。岩花候冬发，谷鸟作春啼。沓嶂开天小，丛篁夹路迷。犹闻可怜处，更在若邪溪。	宋之问	泛镜湖南溪	乘舟岩谷沓丛犹更	五言律诗
马上逢寒食，愁中属暮春。可怜江浦望，不见洛阳人。北极怀明主，南溟作逐臣。故园肠断处，日夜柳条新。	宋之问	途中寒食题黄梅临江驿寄崔	马愁可不北南故日	五言律诗
影殿临丹壑，香台隐翠霞。巢飞衔象鸟，砌蹋雨空花。宝铎摇初霁，金池暎晚沙。莫愁归路远，门外有三车。	宋之问	游韶州广界寺	影香巢砌宝金莫门	五言律诗
香岫悬金刹，飞泉届石门。空山唯习静，中夜寂无喧。说法初闻鸟，看心欲定猿。寥寥隔尘市，何异武陵源。	宋之问	宿清远峡山寺	香飞空中说看寥何	五言律诗
度岭方辞国，停轺一望家。魂随南翥鸟，泪尽北枝花。山雨初含霁，江云欲变霞。但令归有日，不敢恨长沙。	宋之问	度大庾岭	度停魂泪山江但不	五言律诗
合浦途未极，端溪行𫏐临。泪来空泣脸，愁至不知心。客醉山月静，猿啼江树深。明朝共分手，之子爱千金。	宋之问	端州别袁侍郎	合端泪愁客猿明之	五言律诗
旧交此零落，雨泣访遗尘。剑几传好事，池台伤故人。国香兰已歇，里树橘犹新。不见吴中隐，空余江海滨。	宋之问	过史正议宅	旧雨剑池国里不空	五言律诗
贵藩尧母族，外戚汉家亲。业重兴王际，功高复辟辰。爱贤唯报国，乐善不防身。今日衣冠送，空伤置醴人。	宋之问	梁宣王挽词三首一	贵外业功爱乐今空	五言律诗
金精何日闭，玉匣此时开。东望连吾子，南瞻近帝台。地形龟食报，坟土燕衔来。可叹虞歌夕，纷纷骑吹回。	宋之问	梁宣王挽词三首二	金玉东南地坟可纷	五言律诗
同盟会五月，归葬出三条。日惨咸阳树，天寒渭水桥。稍看朱鹭转，尚识紫骝骄。寂寂泉台恨，从兹罢玉箫。	宋之问	鲁忠王挽词三首一	同归日天稍尚寂从	五言律诗
邦家锡宠光，存没贵忠良。遂裂山河地，追尊父子王。人悲槐里月，马踏槿原霜。别向天京北，悠悠此路长。	宋之问	鲁忠王挽词三首二	邦存遂追人马别悠	五言律诗
树羽迎朝日，撞钟望早霞。故人悲宿草，中使惨晨笳。气有冲天剑，星无犯斗槎。唯余孔公宅，长接鲁王家。	宋之问	鲁忠王挽词三首三	树撞故中气星唯长	五言律诗
贤相称邦杰，清流举代推。公才掩诸夏，文体变当时。宾吊翻成鹤，人亡惜喻龟。洛阳今纸贵，犹写太冲词。	宋之问	范阳王挽词二首一	贤清公文宾人洛犹	五言律诗
赠秩徽章洽，求书秘草成。客随朝露尽，人逐夜舟惊。蒿里衣冠送，松门印绶迎。谁知杨伯起，今日重哀荣。	宋之问	范阳王挽词二首二	赠求客人蒿松谁今	五言律诗
韦门旌旧德，班氏业前书。谪去因丞相，归来为倢伃。周原乌相冢，越岭雁随车。冥漠辞昭代，空怜赋子虚。	宋之问	故赵王属赠黄门侍郎上官公	韦班谪归周越冥空	五言律诗
绿车随帝子，青琐翊宸机。昔枉朝歌骑，今虚夕拜闱。柳河凄挽曲，薤露湿灵衣。一厝穷泉闭，双鸾遂不飞。	宋之问	故赵王属赠黄门侍郎上官公	绿青昔今柳薤一双	五言律诗
有卉秘神仙，君臣有礼焉。忻当苦口喻，不畏入肠偏。扁鹊功成日，神农定品年。丹成如可待，鸡犬自闻天。	宋之问	药	有君忻不扁神丹鸡	五言律诗
瑞塔千寻起，仙舆九日来。萸房陈宝席，菊蘂散花台。御气鹏霄近，升高凤野开。天歌将梵乐，空里共裴回。	宋之问	奉和九日登慈恩寺浮图应制	瑞仙萸菊御升天空	五言律诗
三乘归净域，万骑饯通庄。就日离亭近，弥天别路长。荆南旋杖钵，渭北限津梁。何日纡真果，还来入帝乡。	宋之问	送沙门泓景道俊玄奘还荆州	三万就弥荆渭何还	五言律诗
年光竹里遍，春色杏间遥。烟气笼青阁，流文荡画桥。飞花随蝶舞，艳曲伴莺娇。今日陪欢豫，还疑陟紫霄。	宋之问	春日芙蓉园侍宴应制	年春烟流飞艳今还	五言律诗
羌笛写龙声，长吟入夜清。关山孤月下，来向陇头鸣。逐吹梅花落，含春柳色惊。行观向子赋，坐忆旧邻情。	宋之问	咏笛	羌长关来逐含行坐	五言律诗
既接南邻磬，还随北里笙。平陵通曙响，长乐警宵声。秋至含霜动，春归应律鸣。岂惟恒待扣，金簴有余清。	宋之问	咏钟	既还平长秋春岂金	五言律诗
铁骑几时回，金闺怨早梅。雪寒花已落，风暖叶还开。夕逐新春管，香迎小岁杯。盛时何足贵，书里报轮台。	宋之问	花落	铁金雪风夕香盛书	五言律诗
日暮风亭上，悠悠旅思多。故乡临桂水，今夜渺星河。暗草霜华发，空亭雁影过。兴来谁与语，劳者自为歌。	宋之问	旅宿淮阳亭口号	日悠故今暗空兴劳	五言律诗
神女向高唐，巫山下夕阳。裴回作行雨，婉恋逐荆王。电影江前落，雷声峡外长。霁云无处所，台馆晓苍苍。	宋之问	内题赋得巫山雨	神巫裴婉电雷霁台	五言律诗
非君惜鸾殿，非妾妒娥眉。薄命由骄虏，无情是画师。嫁来胡地日，不并汉宫时。辛苦无聊赖，何堪上马辞。	宋之问	王昭君	非非薄无嫁不辛何	五言律诗
昔年分鼎地，今日望陵台。一旦雄图尽，千秋遗令开。绮罗君不见，歌舞妾空来。恩共漳河水，东流无重回。	沈佺期	相和歌辞铜雀妓	昔今一千绮歌恩东	五言律诗
巫山峰十二，环合象昭回。俯听琵琶峡，平看云雨台。古槎天外落，瀑水日边来。何忍猿啼夜，荆王枕席开。	宋之问	巫山高	巫环俯平古瀑何荆	五言律诗
天使下西楼，含光万里秋。台前似挂镜，帘外如悬钩。张尹将眉学，班姬取扇俦。佳期应借问，为报大刀头。	宋之问	望月有怀	天含台帘张班佳为	五言律诗
圣德超千古，皇风扇九围。天回万象出，驾动六龙飞。淑气来黄道，祥云覆紫微。太平多扈从，文物有光辉。	宋之问	驾出长安	圣皇天驾淑祥太文	五言律诗
乡心新岁切，天畔独澘然。老至居人下，春归在客先。岭猿同旦暮，江柳共风烟。已似长沙傅，从今又几年。	宋之问	新年作	乡天老春岭江已从	五言律诗
驻想持金错，居然作管灰。绮罗纤手制，桃李向春开。拾藻蜂初泊，衔花鸟未回。不言将巧笑，翻逐美人来。	宋之问	剪彩	驻居绮桃拾衔不翻	五言律诗
传道仙星媛，年年会水隅。停梭借蟋蟀，留巧付蜘蛛。去昼从云请，归轮𥩟日输。莫言相见阔，天上日应殊。	宋之问	七夕	传年停留去归莫天	五言律诗
晦节高楼望，山川一半春。意随蓂叶尽，愁共柳条新。投刺登龙日，开怀纳鸟晨。兀然心似醉，不觉有吾身。	宋之问	桂州陪王都督晦日宴逍遥楼	晦山意愁投开兀不	五言律诗
芳春桃李时，京都物华好。为岳岂不贵，所悲涉远道。远道不可思，宿昔梦见之。赠君双佩刀，日夕视来期。	崔湜	饯唐州高使君赴任	芳京为所远宿赠日	五言律诗
回首览燕赵，春生两河间。旷然万里余，际海不见山。雨歇青林润，烟空绿野闲。问乡何处所，目送白云还。	崔湜	冀北春望	回春旷际雨烟问目	五言律诗
名山何壮哉，玄览一徘徊。御路穿林转，旌门倚石开。烟霞肘后发，河塞掌中来。不学蓬壶远，经年犹未回。	崔湜	奉和登骊山高顶寓目应制	名玄御旌烟河不经	五言律诗
沁园东郭外，鸾驾一游盘。水榭宜时陟，山楼向晚看。席临天女贵，杯接近臣欢。圣藻悬宸象，微臣窃仰观。	崔湜	侍宴长宁公主东庄应制	沁鸾水山席杯圣微	五言律诗
怀戎前策备，降女旧因修。箫鼓辞家怨，旌旃出塞愁。尚孩中念切，方远御慈留。顾乏谋臣用，仍劳圣主忧。	崔湜	奉和送金城公主适西蕃应制	怀降箫旌尚方顾仍	五言律诗
御旗探紫箓，仙杖辟丹丘。捧药芝童下，焚香桂女留。鸾歌无岁月，鹤语记春秋。臣朔真何幸，常陪汉武游。	崔湜	幸白鹿观应制	御仙捧焚鸾鹤臣常	五言律诗
年光陌上发，香辇禁中游。草绿鸳鸯殿，花明翡翠楼。宝杯承露酌，仙管杂风流。今日陪欢豫，皇恩不可酬。	崔湜	幸梨园亭观打球应制	年香草花宝仙今皇	五言律诗
帝里重阳节，香园万乘来。却邪萸结佩，献寿菊传杯。塔类承天涌，门疑待佛开。睿词悬日月，长得仰昭回。	崔湜	慈恩寺九日应制	帝香却献塔门睿长	五言律诗
二月风光半，三边戍不还。年华妾自惜，杨柳为君攀。落絮萦衫袖，垂条拂髻鬟。那堪音信断，流涕望阳关。	崔湜	折杨柳	二三年杨落垂那流	五言律诗
九月蓬根断，三边草叶腓。风尘马变色，霜雪剑生衣。客思愁阴晚，边书驿骑归。殷勤凤楼上，还袂及春晖。	崔湜	边愁	九三风霜客边殷还	五言律诗
不分君恩断，新妆视镜中。容华尚春日，娇爱已秋风。枕席临窗晓，帷屏向月空。年年后庭树，荣落在深宫。	崔湜	婕妤怨	不新容娇枕帷年荣	五言律诗
春还上林苑，花满洛阳城。鸳衾夜凝思，龙镜晓含情。忆梦残灯落，离魂暗马惊。可怜朝与暮，楼上独盈盈。	崔湜	酬杜麟台春思	春花鸳龙忆离可楼	五言律诗
闻有三元客，祈仙九转成。人间白云返，天上赤龙迎。尚惜金芝晚，仍攀琪树荣。何年缑岭上，一谢洛阳城。	崔湜	寄天台司马先生	闻祈人天尚仍何一	五言律诗
曲渚飏轻舟，前溪钓晚流。雁翻蒲叶起，鱼拨荇花游。金子悬湘柚，珠房折海榴。幽寻惜未已，清月半西楼。	崔湜	唐都尉山池	曲前雁鱼金珠幽清	五言律诗
十里绛山幽，千年汾水流。碑传门客见，剑是故人留。陇树烟含夕，山门月照秋。古来钟鼎盛，共尽一嵩丘。	崔湜	秦州薛都督挽词	十千碑剑陇山古共	五言律诗
回首览燕赵，春生两河间。旷然余万里，际海不见山。雨歇青林润，烟空绿野闲。问乡无处所，目送白云关。	崔液	冀北春望	回春旷际雨烟问目	五言律诗
披观玉京路，驻赏金台址。逸兴怀九仙，良辰倾四美。松吟白云际，桂馥青溪里。别有江海心，日暮情何已。	王勃	上巳浮江宴韵得阯字	披驻逸良松桂别日	五言律诗
帝里寒光尽，神皋春望浃。梅郊落晚英，柳甸惊初叶。流水抽奇弄，崩云洒芳牒。清尊湛不空，暂喜平生接。	王勃	春日宴乐游园赋韵得接字	帝神梅柳流崩清暂	五言律诗
桂宇幽襟积，山亭凉夜永。森沉野径寒，肃穆岩扉静。竹晦南汀色，荷翻北潭影。清兴殊未阑，林端照初景。	王勃	山亭夜宴	桂山森肃竹荷清林	五言律诗
肃肃凉景生，加我林壑清。驱烟寻磵户，卷雾出山楹。去来固无迹，动息如有情。日落山水静，为君起松声。	王勃	咏风	肃加驱卷去动日为	五言律诗
披襟乘石磴，列籍俯春泉。兰气熏山酌，松声韵野弦。影飘垂叶外，香度落花前。兴洽林塘晚，重岩起夕烟。	王勃	圣泉宴	披列兰松影香兴重	五言律诗
芝廛光分野，蓬阙盛规模。碧坛清桂阈，丹洞肃松枢。玉笈三山记，金箱五岳图。苍虬不可得，空望白云衢。	王勃	寻道观	芝蓬碧丹玉金苍空	五言律诗
关山凌旦开，石路无尘埃。白马高谭去，青牛真气来。重门临巨壑，连栋起崇隈。即今扬策度，非是弃𦈡回。	王勃	散关晨度	关石白青重连即非	五言律诗
送送多穷路，遑遑独问津。悲凉千里道，凄断百年身。心事同漂泊，生涯共苦辛。无论去与住，俱是梦中人。	王勃	别薛华	送遑悲凄心生无俱	五言律诗
明月沉珠浦，秋风濯锦川。楼台临绝岸，洲渚亘长天。旅泊成千里，栖遑共百年。穷途唯有泪，还望独潸然。	王勃	重别薛华	明秋楼洲旅栖穷还	五言律诗
杏阁披青磴，雕台控紫岑。叶齐山路狭，花积野坛深。萝幌栖禅影，松门听梵音。遽忻陪妙躅，延赏涤烦襟。	王勃	游梵宇三觉寺	杏雕叶花萝松遽延	五言律诗
穷途非所恨，虚室自相依。城阙居年满，琴尊俗事稀。开襟方未已，分袂忽多违。东岩富松竹，岁暮幸同归。	王勃	送卢主簿	穷虚城琴开分东岁	五言律诗
征骖临野次，别袂惨江垂。川霁浮烟敛，山明落照移。鹰风凋晚叶，蝉露泣秋枝。亭皋分远望，延想间云涯。	王勃	饯韦兵曹	征别川山鹰蝉亭延	五言律诗
下驿穷交日，昌亭旅食年。相知何用早，怀抱即依然。浦楼低晚照，乡路隔风烟。去去如何道，长安在日边。	王勃	白下驿饯唐少府	下昌相怀浦乡去长	五言律诗
城阙辅三秦，风烟望五津。与君离别意，同是宦游人。海内存知己，天涯若比邻。无为在岐路，儿女共沾巾。	王勃	杜少府之任蜀州	城风与同海天无儿	五言律诗
空园歌独酌，春日赋闲居。泽兰侵小径，河柳覆长渠。雨去花光湿，风归叶影疏。山人不惜醉，唯畏绿尊虚。	王勃	郊兴	空春泽河雨风山唯	五言律诗
烟霞春旦赏，松竹故年心。断山疑画障，县溜泻鸣琴。草遍南亭合，花开北院深。闲居饶酒赋，随兴欲抽簪。	王勃	郊园即事	烟松断县草花闲随	五言律诗
莲座神容俨，松崖圣趾余。年长金迹浅，地久石文疏。颓华临曲磴，倾影赴前除。共嗟陵谷远，俄视化城虚。	王勃	观佛迹寺	莲松年地颓倾共俄	五言律诗
金坛疏俗宇，玉洞侣仙群。花枝栖晚露，峰叶度晴云。斜照移山影，回沙拥籀文。琴尊方待兴，竹树已迎曛。	王勃	山居晚眺赠王道士	金玉花峰斜回琴竹	五言律诗
柰园欣八正，松岩访九仙。援萝窥雾术，攀林俯云烟。代北鸾骖至，辽西鹤骑旋。终希脱尘网，连翼下芝田。	王勃	八仙迳	柰松援攀代辽终连	五言律诗
闲情兼嘿语，携杖赴岩泉。草绿萦新带，榆青缀古钱。鱼床侵岸水，鸟路入山烟。还题平子赋，花树满春田。	王勃	春日还郊	闲携草榆鱼鸟还花	五言律诗
投簪下山阁，携酒对河梁。狭水牵长镜，高花送断香。繁莺歌似曲，疏蝶舞成行。自然催一醉，非但阅年光。	王勃	对酒春园作	投携狭高繁疏自非	五言律诗
玉架残书隐，金坛旧迹迷。牵花寻紫涧，步叶下清溪。琼浆犹类乳，石髓尚如泥。自能成羽翼，何必仰云梯。	王勃	观内怀仙	玉金牵步琼石自何	五言律诗
别路余千里，深恩重百年。正悲西候日，更动北梁篇。野色笼寒雾，山光敛暮烟。终知难再奉，怀德自潸然。	王勃	秋日别王长史	别深正更野山终怀	五言律诗
上巳年光促，中川兴绪遥。绿齐山叶满，红泄片花销。泉声喧后涧，虹影照前桥。遽悲春望远，江路积波潮。	王勃	上巳浮江宴韵得遥字	上中绿红泉虹遽江	五言律诗
晨征犯烟磴，夕憩在云关。晚风清近壑，新月照澄湾。郊童樵唱返，津叟钓歌还。客行无与晤，赖此释愁颜。	王勃	长柳	晨夕晚新郊津客赖	五言律诗
金凤邻铜雀，漳河望邺城。君王无处所，台榭若平生。舞席纷何就，歌梁俨未倾。西陵松槚冷，谁见绮罗情。	王勃	铜雀妓二首一	金漳君台舞歌西谁	五言律诗
妾本深宫妓，层城闭九重。君王欢爱尽，歌舞为谁容。锦衾不复襞，罗衣谁再缝。高台西北望，流涕向青松。	王勃	铜雀妓二首二	妾层君歌锦罗高流	五言律诗
客心悬陇路，游子倦江干。槿丰朝砌静，筿密夜窗寒。琴声销别恨，风景驻离欢。宁觉山川远，悠悠旅思难。	王勃	羁游饯别	客游槿筿琴风宁悠	五言律诗
饬装侵晓月，奔策候残星。危阁寻丹障，回梁属翠屏。云间迷树影，雾里失峰形。复此凉飙至，空山飞夜萤。	王勃	易阳早发	饬奔危回云雾复空	五言律诗
侵星违旅馆，乘月戒征俦。复嶂迷晴色，虚岩辨暗流。猿吟山漏晓，萤散野风秋。故人渺何际，乡关云雾浮。	王勃	焦岸早行和陆四	侵乘复虚猿萤故乡	五言律诗
津涂临巨壑，村宇架危岑。堰绝滩声隐，风交树影深。江童暮理楫，山女夜调砧。此时故乡远，宁知游子心。	王勃	深湾夜宿	津村堰风江山此宁	五言律诗
兰阶霜候早，松露穸台深。魄散珠胎没，芳销玉树沉。露文晞宿草，烟照惨平林。芝焚空欢息，流恨满籝金。	王勃	伤裴录事丧子	兰松魄芳露烟芝流	五言律诗
九日郊原望，平野遍霜威。兰气添新酌，花香染别衣。九秋良会少，千里故人稀。今日龙山外，当忆雁书归。	王勃	九日怀封元寂	九平兰花九千今当	五言律诗
上序披林馆，中京视物华。竹窗低露叶，梅迳起风花。景落春台雾，池侵旧渚沙。绮筵歌吹晚，暮雨泛香车。	王勔	晦日宴高氏林亭同用华字	上中竹梅景池绮暮	五言律诗
大梁白云起，氛氲殊未歇。锦文触石来，盖影凌天发。烟煴万年树，掩映三秋月。会入大风歌，从龙赴圆阙。	李峤	云	大氛锦盖烟掩会从	五言律诗
神龙见像日，仙凤养雏年。大火乘天正，明珠对月圆。作新金箧里，歌奏玉筐前。今日宜孙庆，还参祝寿篇。	李峤	中宗降诞日长宁公主满月侍	神仙大明作歌今还	五言律诗
汉帝抚戎臣，丝言命锦轮。还将弄机女，远嫁织皮人。曲怨关山月，妆消道路尘。所嗟秾李树，空对小榆春。	李峤	奉和送金城公主适西蕃应制	汉丝还远曲妆所空	五言律诗
别业临青甸，鸣銮降紫霄。长筵鹓鹭集，仙管凤皇调。树接南山近，烟含北渚遥。承恩咸已醉，恋赏未还镳。	李峤	侍宴长宁公主东庄应制	别鸣长仙树烟承恋	五言律诗
早闻年欲至，剪彩学芳辰。缀绿奇能似，裁红巧逼真。花从箧里发，叶向手中春。不与时光竞，何名天上人。	李峤	立春日侍宴内殿出剪彩花应	早剪缀裁花叶不何	五言律诗
三阳偏胜节，七日最灵辰。行庆传芳蚁，升高缀彩人。阶前蓂候月，楼上雪惊春。今日衔天造，还疑上汉津。	李峤	奉和人日清晖阁宴群臣遇雪	三七行升阶楼今还	五言律诗
仙跸九成台，香筵万寿杯。一旬初降雨，二月早闻雷。叶向朝𬯀密，花含宿润开。幸承天泽豫，无使日光催。	李峤	奉和春日游苑喜雨应制	仙香一二叶花幸无	五言律诗
年光竹里遍，春色杏间遥。烟气笼青阁，流文荡画桥。飞花随蝶舞，艳曲伴莺娇。今日陪欢豫，还疑陟紫霄。	宋之问	春日芙蓉园侍宴应制	年春烟流飞艳今还	五言律诗
月宇临丹地，云窗网碧纱。御筵陈桂醑，天酒酌榴花。水向浮桥直，城连禁苑斜。承恩恣欢赏，归路满烟霞。	李峤	甘露殿侍宴应制	月云御天水城承归	五言律诗
灵匹三秋会，仙期七夕过。查来人泛海，桥渡鹊填河。帝缕升银阁，天机罢玉梭。谁言七襄咏，重入五弦歌。	李峤	奉和七夕两仪殿会宴应制	灵仙查桥帝天谁重	五言律诗
瑞塔千寻起，仙舆九日来。萸房陈宝席，菊蕊散花台。御气鹏霄近，升高凤野开。天歌将梵乐，空里共裴回。	李峤	奉和九月九日登慈恩寺浮图	瑞仙萸菊御升天空	五言律诗
闰节开重九，真游下大千。花寒仍荐菊，座晚更披莲。刹凤回雕辇，帆虹间彩旃。还将西梵曲，助入南薰弦。	李峤	闰九月九日幸总持寺登浮图	闰真花座刹帆还助	五言律诗
步辇陟山巅，山高入紫烟。忠臣还捧日，圣后欲扪天。迥识平陵树，低看华岳莲。帝乡应不远，空见白云悬。	李峤	奉和骊山高顶寓目应制	步山忠圣迥低帝空	五言律诗
同云接野烟，飞雪暗长天。拂树添梅色，过楼助粉妍。光含班女扇，韵入楚王弦。六出迎仙藻，千箱荅瑞年。	李峤	游禁苑陪幸临渭亭遇雪应制	同飞拂过光韵六千	五言律诗
驻跸三天路，回旃万仞溪。真庭群帝飨，洞府百灵栖。玉酒仙垆酿，金方暗壁题。伫看青鸟入，还陟紫云梯。	李峤	幸白鹿观应制	驻回真洞玉金伫还	五言律诗
三乘归净域，万骑饯通庄。就日离亭近，弥天别路长。荆南旋杖钵，渭北限津梁。何日纡真果，还来入帝乡。	宋之问	送沙门泓景道俊玄奘还荆州	三万就弥荆渭何还	五言律诗
平明坐虚馆，旷望几悠哉。宿雾分空尽，朝光度隙来。影低藤架密，香动药阑开。未展山阳会，空留池上杯。			平旷宿朝影香未空	五言律诗
明月青山夜，高天白露秋。花庭开粉席，云岫敞针楼。石类支机影，池似泛槎流。暂惊河女鹊，终狎野人鸥。	李峤	同赋山居七夕	明高花云石池暂终	五言律诗
紫陌追随日，青门相见时。宦游从此去，离别几年期。芳桂尊中酒，幽兰下调词。他乡有明月，千里照相思。	李峤	送崔主簿赴沧州	紫青宦离芳幽他千	五言律诗
游客趋梁邸，朝光入楚台。槐烟乘晓散，榆火应春开。日带晴虹上，花随早蝶来。雄风乘令节，余吹拂轻灰。	李峤	寒食清明日早赴王门率成	游朝槐榆日花雄余	五言律诗
濯龙春苑曙，翠凤晓旗舒。野色开烟后，山光澹月余。风长笳响咽，川迥骑行疏。珠履陪仙驾，金声振属车。	李峤	和周记室从驾晓发合璧宫	濯翠野山风川珠金	五言律诗
貂冠朝彩振，乌署晓光分。欲啸迁乔侣，先飞掷地文。庭虚麦雨润，林静蕙风薰。嵇驾终难仰，梁凫且自群。	李峤	和杜侍御太清台宿直旦有怀	貂乌欲先庭林嵇梁	五言律诗
大江开宿雨，征棹下春流。雾卷晴山出，风恬晚浪收。岸花明水树，川鸟乱沙洲。羁眺伤千里，劳歌动四愁。	李峤	和杜学士江南初霁羁怀	大征雾风岸川羁劳	五言律诗
楚客秋悲动，梁台夕望赊。梧桐稍下叶，山桂欲开花。气引迎寒露，光收向晚霞。长歌白水曲，空对绿池华。	李峤	晚景怅然简二三子	楚梁梧山气光长空	五言律诗
落日荒郊外，风景正凄凄。离人席上起，征马路傍嘶。别酒倾壶赠，行书掩泪题。殷勤御沟水，从此各东西。	李峤	送李邕	落风离征别行殷从	五言律诗
岐路方为客，芳尊暂解颜。人随转蓬去，春伴落梅还。白云度汾水，黄河绕晋关。离心不可问，宿昔鬓成斑。	李峤	又送别	岐芳人春白黄离宿	五言律诗
平生何以乐，斗酒夜相逢。曲中惊别绪，醉里失愁容。星月悬秋汉，风霜入曙钟。明日临沟水，青山几万重。	李峤	饯骆四二首一	平斗曲醉星风明青	五言律诗
甲第驱车入，良宵秉烛游。人追竹林会，酒献菊花秋。霜吹飘无已，星河漫不流。重嗟欢赏地，翻召别离忧。	李峤	饯骆四二首二	甲良人酒霜星重翻	五言律诗
园楼春正归，入苑弄芳菲。密雨迎仙步，低云拂御衣。危花沾易落，度鸟湿难飞。膏泽登千庾，欢情遍九围。	李峤	春日游苑喜雨应诏	园入密低危度膏欢	五言律诗
令节三秋晚，重阳九日欢。仙杯还泛菊，宝馔且调兰。御气云霄近，乘高宇宙宽。今朝万寿引，宜向曲中弹。	宋之问	奉和九日幸临渭亭登高应制	令重仙宝御乘今宜	五言律诗
柳陌莺初啭，梅梁燕始归。和风泛紫若，柔露濯青薇。日艳临花影，霞翻入浪晖。乘春重游豫，淹赏玩芳菲。	李峤	二月奉教作	柳梅和柔日霞乘淹	五言律诗
银井桐花发，金堂草色齐。韶光爱日宇，淑气满风蹊。蝶影将花乱，虹文向水低。芳春随意晚，佳赏日无暌。	李峤	三月奉教作	银金韶淑蝶虹芳佳	五言律诗
暄籥三春谢，炎钟九夏初。润浮梅雨夕，凉散麦风余。叶暗庭帏满，花残院锦疏。胜情多赏托，尊酒狎林箊。	李峤	四月奉教作	暄炎润凉叶花胜尊	五言律诗
绿树炎氛满，朱楼夏景长。池含冻雨气，山映火云光。果院新樱熟，花庭曙槿芳。欲逃三伏暑，还泛十旬觞。	李峤	五月奉教作	绿朱池山果花欲还	五言律诗
养日暂裴回，畏景尚悠哉。避暑移琴席，追凉□□□。竹风依扇动，桂酒溢壶开。劳饵□飞雪，自可□□□。	李峤	六月奉教作	养畏避追竹桂劳自	五言律诗
黄叶秋风起，苍葭晓露团。鹤鸣初警候，雁上欲凌寒。月镜如开匣，云缨似缀冠。清尊对旻序，高宴有余欢。	李峤	八月奉教作	黄苍鹤雁月云清高	五言律诗
曲池朝下雁，幽砌夕吟蛩。叶径兰芳尽，花潭菊气浓。寒催四序律，霜度九秋钟。还当明月夜，飞盖远相从。	李峤	九月奉教作	曲幽叶花寒霜还飞	五言律诗
白藏初送节，玄律始迎冬。林枯黄叶尽，水耗绿池空。霜待临庭月，寒随入牖风。别有欢娱地，歌舞应丝桐。	李峤	十月奉教作	白玄林水霜寒别歌	五言律诗
凝阴结暮序，严气肃长飙。霜犯狐裘夕，寒侵兽火朝。冰深遥架浦，雪冻近封条。平原已从猎，日暮整还镳。	李峤	十一月奉教作	凝严霜寒冰雪平日	五言律诗
玉烛年行尽，铜史漏犹长。池冷凝宵冻，庭寒积曙霜。兰心未动色，梅馆欲含芳。裴回临岁晚，顾步伫春光。	李峤	十二月奉教作	玉铜池庭兰梅裴顾	五言律诗
玉关方叱驭，桂苑正陪舆。桓岭嗟分翼，姜川限馈鱼。雪花含□晚，云叶带荆舒。重此西流咏，弥伤南至初。	李峤	和曲典设扈从东郊忆弟使往	玉桂桓姜雪云重弥	五言律诗
五日皆休沐，三泉独不归。池台金阙是，尊酒玳筵非。巷静游禽入，门闲过客稀。唯余昔年凤，尚绕故楼飞。	李峤	马武骑挽歌二首一	五三池尊巷门唯尚	五言律诗
昔下天津馆，尝过帝子家。夜倾金屋酒，春舞玉台花。试马依红埒，吹箫弄紫霞。谁言东郭路，翻枉北门车。	李峤	马武骑挽歌二首二	昔尝夜春试吹谁翻	五言律诗
玉匣金为缕，银钩石作铭。短歌伤薤曲，长暮泣松扃。事往昏朝雾，人亡折夜星。忠贤良可惜，图画入丹青。	李峤	武三思挽歌	玉银短长事人忠图	五言律诗
宠服当年盛，芳魂此地穷。剑飞龙匣在，人去鹊巢空。簟怆孤生竹，琴哀半死桐。唯当青史上，千载仰嫔风。	李峤	天官崔侍郎夫人吴氏挽歌	宠芳剑人簟琴唯千	五言律诗
旦出扶桑路，遥升若木枝。云间五色满，霞际九光披。东陆苍龙驾，南郊赤羽驰。倾心比葵藿，朝夕奉光曦。	李峤	日	旦遥云霞东南倾朝	五言律诗
桂满三五夕，蓂开二八时。清辉飞鹊鉴，新影学蛾眉。皎洁临疏牖，玲珑鉴薄帷。愿言从爱客，清夜幸同嬉。	李峤	月	桂蓂清新皎玲愿清	五言律诗
蜀郡灵槎转，丰城宝剑新。将军临北塞，天子入西秦。未作三台辅，宁为五老臣。今宵颍川曲，谁识聚贤人。	李峤	星	蜀丰将天未宁今谁	五言律诗
落日生苹末，摇扬遍远林。带花疑凤舞，向竹似龙吟。月动临秋扇，松清入夜琴。若至兰台下，还拂楚王襟。	李峤	风	落摇带向月松若还	五言律诗
英英大梁国，郁郁秘书台。碧落从龙起，青山触石来。官名光邃古，盖影耿轻埃。飞感高歌发，威加四海回。	李峤	云	英郁碧青官盖飞威	五言律诗
瑞气凌青阁，空蒙上翠微。迥浮双阙路，遥拂九仙衣。桑柘迎寒色，松篁暗晚晖。还当紫霄上，时接彩鸾飞。	李峤	烟	瑞空迥遥桑松还时	五言律诗
滴沥明花苑，葳蕤泫竹丛。玉垂丹棘上，珠湛绿荷中。夜警千年鹤，朝零七月风。愿凝仙掌内，长奉未央宫。	李峤	露	滴葳玉珠夜朝愿长	五言律诗
曹公迷楚泽，汉帝出平城。涿鹿妖氛静，丹山霁色明。类烟飞稍重，方雨散还轻。倘入非熊兆，宁思玄豹情。	李峤	雾	曹汉涿丹类方倘宁	五言律诗
西北云肤起，东南雨足来。灵童出海见，神女向台回。斜影风前合，圆文水上开。十旬无破块，九土信康哉。	李峤	雨	西东灵神斜圆十九	五言律诗
瑞雪惊千里，同云暗九霄。地疑明月夜，山似白云朝。逐舞花光动，临歌扇影飘。大周天阙路，今日海神朝。	李峤	雪	瑞同地山逐临大今	五言律诗
地镇标神秀，峩峩上翠氛。泉飞一道带，峰出半天云。古壁丹青色，新花绮绣纹。已开封禅所，希谒圣明君。	李峤	山	地峩泉峰古新已希	五言律诗
宗子维城固，将军饮羽威。岩花鉴里发，云叶锦中飞。入宋星初陨，过湘燕早归。倘因持补极，宁复想支机。	李峤	石	宗将岩云入过倘宁	五言律诗
王粲销忧日，江淹起恨年。带川遥绮错，分隰迥阡眠。□□横周甸，莓苔阙晋田。方知急难响，长在脊令篇。	李峤	原	王江带分□莓方长	五言律诗
凤出秦郊迥，鹑飞楚塞空。苍梧云影去，涿鹿雾光通。草暗少原绿，花明入蜀红。谁言版筑士，犹处傅岩中。	李峤	野	凤鹑苍涿草花谁犹	五言律诗
贡禹怀书日，张衡作赋辰。杏花开凤轸，菖叶布龙鳞。瑞麦两岐秀，嘉禾同颖新。宁知帝王力，击壤自安贫。	李峤	田	贡张杏菖瑞嘉宁击	五言律诗
铜驼分巩洛，剑阁低临邛。紫徼三千里，青楼十二重。玉关尘似雪，金穴马如龙。今日中衢上，尧尊更可逢。	李峤	道	铜剑紫青玉金今尧	五言律诗
习坎疏丹壑，朝宗合紫微。三山巨鳌涌，万里大鹏飞。楼写春云色，珠含明月辉。会因添雾露，方逐众川归。	李峤	海	习朝三万楼珠会方	五言律诗
日夕三江望，灵潮万里回。霞津锦浪动，月浦练花开。湍似黄牛去，涛从白马来。英灵已杰出，谁识卿云才。	李峤	江	日灵霞月湍涛英谁	五言律诗
源出昆仑中，长波接汉空。桃花来马颊，竹箭入龙宫。德水千年变，荣光五色通。若披兰叶检，□□□□□。	李峤	河	源长桃竹德荣若□	五言律诗
九洛韶光媚，三川物候新。花明丹凤浦，日映玉鸡津。元礼期仙客，陈王睹丽人。神龟方锡瑞，绿字重来臻。	李峤	洛	九三花日元陈神绿	五言律诗
四塞称天府，三河建洛都。飞云霭层阙，白日丽南隅。独下仙人凤，群惊御史乌。何辞一万里，边徼捍匈奴。	李峤	城	四三飞白独群何边	五言律诗
奕奕彤闱下，煌煌紫禁隈。阿房万户列，阊阖九重开。疏广遗荣去，于公待驷来。讵知金马侧，方朔有奇才。	李峤	门	奕煌阿阊疏于讵方	五言律诗
玉甃谈仙客，铜台赏魏君。蜀都宵映火，杞国旦生云。向日莲花净，含风李树薰。已开千里国，还聚五星文。	李峤	井	玉铜蜀杞向含已还	五言律诗
寂寞蓬蒿径，喧喧湫隘庐。屡逢长者辙，时引故人车。孟母迁邻罢，将军辞第初。谁怜草玄处，独对一床书。	李峤	宅	寂喧屡时孟将谁独	五言律诗
彩棹浮太液，清触醉习家。诗情对明月，云曲拂流霞。烟散龙形净，波含凤影斜。安仁动秋兴，鱼鸟思空赊。	李峤	池	彩清诗云烟波安鱼	五言律诗
百尺重城际，千寻大道隈。汉宫井干起，吴国落星开。笛怨绿珠去，箫随弄玉来。销忧聊暇日，谁识仲宣才。	李峤	楼	百千汉吴笛箫销谁	五言律诗
乌鹊填应满，黄公去不归。势疑虹始见，形似雁初飞。妙应七星制，高分半月辉。秦王空构石，仙岛远难依。	李峤	桥	乌黄势形妙高秦仙	五言律诗
汉室鸿儒盛，邹堂大义明。五千道德阐，三百礼仪成。青紫方拾芥，黄金徒满籝。谁知怀逸辩，重席冠群英。	李峤	经	汉邹五三青黄谁重	五言律诗
马记天官设，班图地里新。善谈方亹亹，青简见彬彬。方朔初闻汉，荆轲昔向秦。正辞堪载笔，终翼作良臣。	李峤	史	马班善青方荆正终	五言律诗
都尉仙凫远，梁王驷马来。扇中纨素制，机上锦纹回。天子三章传，陈王七步才。缁衣久擅美，祖德信悠哉。	李峤	诗	都梁扇机天陈缁祖	五言律诗
布义孙卿子，登高楚屈平。铜台初下笔，乐观正飞缨。乍有凌云势，时闻掷地声。造端长体物，无复大夫名。	李峤	赋	布登铜乐乍时造无	五言律诗
削简龙文见，临池鸟迹舒。河图八卦出，洛范九畴初。垂露春光满，崩云骨气余。请君看入木，一寸乃非虚。	李峤	书	削临河洛垂崩请一	五言律诗
羽檄本宣明，由来□木声。联翩至汉国，迢递入燕营。毛义持书去，张仪韫璧行。曹风虽觉愈，陈草始知名。	李峤	檄	羽由联迢毛张曹陈	五言律诗
妙迹蔡侯施，芳名左伯驰。云飞锦绮落，花发缥红披。舒卷随幽显，廉方合轨仪。莫惊反掌字，当取葛洪规。	李峤	纸	妙芳云花舒廉莫当	五言律诗
握管门庭侧，含毫山水隈。霜辉简上发，锦字梦中开。鹦鹉摛文至，麒麟绝句来。何当遇良史，左右振奇才。	李峤	笔	握含霜锦鹦麒何左	五言律诗
左思裁赋日，王充作论年。光随锦文发，形带石岩圆。积润循毫里，开池小学前。君苗徒见𦶟，谁咏士衡篇。	李峤	砚	左王光形积开君谁	五言律诗
长安分石炭，上党结松心。绕画蝇初落，含滋绶更深。悲丝光易染，叠素彩还沉。别有张芝学，书池幸见临。	李峤	墨	长上绕含悲叠别书	五言律诗
我有昆吾剑，求趋夫子庭。白虹时切玉，紫气夜干星。锷上芙蓉动，匣中霜雪明。倚天持报国，画地取雄名。	李峤	剑	我求白紫锷匣倚画	五言律诗
列辟鸣鸾至，惟良佩犊旋。带环疑写月，引鉴似含泉。入梦华梁上，含锋彩笔前。莫惊开百炼，特拟定三边。	李峤	刀	列惟带引入含莫特	五言律诗
汉甸初收羽，燕城忽解围。影随流水急，光带落星飞。夏列三成范，尧沉九日辉。断蛟云梦泽，希为识忘归。	李峤	箭	汉燕影光夏尧断希	五言律诗
侠客持苏合，佳游满帝乡。避丸深可诮，求炙遂难忘。金迸疑星落，珠沉似月光。谁知少孺子，将此见吴王。	李峤	弹	侠佳避求金珠谁将	五言律诗
挺质本轩皇，申威振远方。机张惊雉雊，玉彩耀星芒。高鸟行应尽，清猿坐见伤。苏秦六百步，持此说韩王。	李峤	弩	挺申机玉高清苏持	五言律诗
桂影承宵月，虹辉接曙云。纵横齐八阵，舒卷引三军。日薄蛟龙影，风翻鸟隼文。谁知怀勇志，蟠地几缤纷。	李峤	旗	桂虹纵舒日风谁蟠	五言律诗
告善康庄侧，求贤市肆中。拥麾分彩雉，持节曳丹虹。影丽天山雪，光摇朔塞风。方知美周政，抗斾赋车攻。	李峤	旌	告求拥持影光方抗	五言律诗
富父舂喉日，殷辛漂杵年。晓霜含白刃，落影驻雕鋋。夕摈金门侧，朝提玉塞前。愿随龙影度，横□阵云边。	李峤	戈	富殷晓落夕朝愿横	五言律诗
舜日谐鼗响，尧年韵土声。向楼疑吹击，震谷似雷惊。仙鹤排门起，灵鼍带水鸣。乐云行已奏，礼曰冀相成。	李峤	鼓	舜尧向震仙灵乐礼	五言律诗
桃文称辟恶，桑质表初生。宛转雕鞬际，依稀半月明。遥弯落雁影，虚引怯猿声。徒切乌号思，攀龙遂不成。	李峤	弓	桃桑宛依遥虚徒攀	五言律诗
名士竹林隈，鸣琴宝匣开。风前中散至，月下步兵来。淮海多为室，梁岷旧作台。子期如可听，山水响余哀。	李峤	琴	名鸣风月淮梁子山	五言律诗
隐士竹林隈，英声宝匣开。风前绿绮弄，月下白云来。淮海多为室，梁岷旧作台。子期如可聴，山水响余哀。	李峤	琴	隐英风月淮梁子山	五言律诗
伏羲初制法，素女昔传名。流水嘉鱼跃，丛台舞凤惊。嘉宾饮未极，君子娱俱幷。倘入丘之户，应知由也情。	李峤	瑟	伏素流丛嘉君倘应	五言律诗
朱丝闻岱谷，铄质本多端。半月分弦出，丛花拂面安。将军曾制曲，司马屡陪观。本是胡中乐，希君马上弹。	李峤	琵琶	朱铄半丛将司本希	五言律诗
蒙恬芳轨设，游楚妙弹开。新曲帐中发，清音指下来。钿装模六律，柱列配三才。莫听西秦奏，筝筝有剩哀。	李峤	筝	蒙游新清钿柱莫筝	五言律诗
既接南邻磬，还随北里笙。平陵通曙响，长乐警宵声。秋至含霜动，春归应律鸣。欲知常待扣，金簴有余清。	李峤	钟	既还平长秋春欲金	五言律诗
虞舜调清管，王褒赋雅音。参差横凤翼，搜索动人心。□□□□□，□□□□□。□□□□□，□□□□□。	李峤	箫	虞王参搜□□□□	五言律诗
羌笛写龙声，长吟入夜清。关山孤月下，来向陇头鸣。逐吹梅花落，含春柳色惊。行观向子赋，坐忆旧邻情。	宋之问	咏笛	羌长关来逐含行坐	五言律诗
悬匏曲沃上，孤筿汶阳隈。形写歌鸾翼，声随舞凤哀。欢娱分北里，纯孝即南陔。今日虞音奏，跄跄鸟兽来。	李峤	笙	悬孤形声欢纯今跄	五言律诗
汉帝临汾水，周仙去洛滨。郢中吟白雪，梁上绕飞尘。响发行云驻，声随子夜新。愿君听扣角，当自识贤臣。	李峤	歌	汉周郢梁响声愿当	五言律诗
妙伎游金谷，佳人满石城。霞衣席上转，花岫雪前明。仪凤谐清曲，回鸾应雅声。非君一顾重，谁赏素腰轻。	李峤	舞	妙佳霞花仪回非谁	五言律诗
灿烂金舆侧，玲珑玉殿隈。昆池明月满，合浦夜光回。彩逐灵蛇转，行随舞凤来。甘泉宫起罢，花媚望风台。	李峤	珠	灿玲昆合彩行甘花	五言律诗
映石先过魏，连城欲向秦。洛阳陪胜友，燕赵类佳人。方水晴虹媚，常山瑞马新。徒为卞和识，不遇楚王珍。	李峤	玉	映连洛燕方常徒不	五言律诗
南楚标前贡，西秦识旧城。祭天封汉岭，掷地警孙声。向日披沙净，含风振铎鸣。方同杨伯起，独有四知名。	李峤	金	南西祭掷向含方独	五言律诗
思妇屏辉掩，游人烛影长。玉壶初下箭，桐井共安床。色带长河色，光浮满月光。灵山有珍瓮，仙阙荐君王。	李峤	银	思游玉桐色光灵仙	五言律诗
汉日五铢建，姬年九府流。天龙带泉宝，地马列金沟。赵壹囊初乏，何曾箸欲收。金门应入论，玉井冀来求。	李峤	钱	汉姬天地赵何金玉	五言律诗
汉使巾车远，河阳步障陈。云浮仙石日，霞满蜀江春。机迥回文巧，绅兼束髪新。若逢楚王贵，不作夜行人。	李峤	锦	汉河云霞机绅若不	五言律诗
妙舞随裙动，行歌入扇清。莲花依帐发，秋月鉴帷明。云薄衣初卷，蝉飞翼转轻。若珍三代服，同擅绮纨名。	李峤	罗	妙行莲秋云蝉若同	五言律诗
金缕通秦国，为裘指魏君。落花遥写雾，飞鹤近图云。马眼冰凌影，竹根雪霰文。何当画秦女，烟际坐氤氲。	李峤	绫	金为落飞马竹何烟	五言律诗
□□□□女，纤腰洛浦妃。□□远方望，雁足上林飞。妙夺鲛绡色，光腾月扇辉。非君下路去，谁赏故人机。	李峤	素	□纤□雁妙光非谁	五言律诗
御绩创羲黄，缁冠表素王。瀑飞临碧海，火浣擅炎方。孙被登三相，刘衣阐四方。伫因舂斗粟，来晓棣华芳。	李峤	布	御缁瀑火孙刘伫来	五言律诗
征棹三江暮，连樯万里回。相乌风际转，画鹢浪前开。羽客乘霞至，仙人弄月来。何当同傅说，特展巨川材。	李峤	舟	征连相画羽仙何特	五言律诗
天子驭金根，蒲轮辟四门。五神趋雪至，双毂似雷奔。丹凤栖金辖，非熊载宝轩。无阶忝虚左，珠乘奉王言。	李峤	车	天蒲五双丹非无珠	五言律诗
传闻有象床，畴昔献君王。玳瑁千金起，珊瑚七宝妆。桂筵含柏馥，兰席拂沉香。愿奉罗帷夜，长乘秋月光。	李峤	床	传畴玳珊桂兰愿长	五言律诗
避席承宣父，重筵揖戴公。桂香浮半月，兰气袭回风。舞拂丹霞上，歌清白雪中。伫将文绮色，舒卷帝王宫。	李峤	席	避重桂兰舞歌伫舒	五言律诗
久闭先生户，高褰太守车。罗将翡翠合，锦逐凤皇舒。明月弹琴夜，清风入幌初。方知决胜策，黄石受兵书。	李峤	帷	久高罗锦明清方黄	五言律诗
清风时入燕，紫殿几含秋。暧暧笼铃阁，纤纤上玉钩。窗中翡翠动，户外水精浮。巧作盘龙势，长迎飞燕游。	李峤	帘	清紫暧纤窗户巧长	五言律诗
洞彻琉璃蔽，威纡屈膝回。锦中云母列，霞上织成开。山上含春动，神仙倒景来。修身兼竭节，谁识作铭才。	李峤	屏	洞威锦霞山神修谁	五言律诗
桂友寻东阁，兰交聚北堂。象筵分锦绣，罗荐合鸳鸯。光逸偷眠稳，王章泣恨长。孔怀欣共寝，棣萼几含芳。	李峤	被	桂兰象罗光王孔棣	五言律诗
明鉴掩尘埃，含情照魏台。日中乌鹊至，花里凤皇来。玉彩疑冰彻，金辉似月开。方知乐彦辅，自有鉴人才。	李峤	鉴	明含日花玉金方自	五言律诗
翟羽旧传名，蒲葵价不轻。花芳不满面，罗薄讵障声。御热含风细，临秋带月明。同心如可赠，持表合欢情。	李峤	扇	翟蒲花罗御临同持	五言律诗
兔月清光隐，龙盘画烛新。三星花入夜，四序玉调晨。浮炷依罗幌，吹香匝绮茵。若逢燕国相，持用举贤人。	李峤	烛	兔龙三四浮吹若持	五言律诗
孔坐洽良俦，陈筵几献酬。临风竹叶满，湛月桂香浮。每接高阳宴，长陪河朔游。会从玄石饮，云雨出圆丘。	李峤	酒	孔陈临湛每长会云	五言律诗
虚室重招寻，忘言契断金。英浮汉家酒，雪俪楚王琴。广殿轻香发，高台远吹吟。河汾应擢秀，谁肯访山阴。	李峤	兰	虚忘英雪广高河谁	五言律诗
玉律三秋暮，金精九日开。荣舒洛媛浦，香泛野人杯。靃靡寒潭侧，丰茸晓岸隈。黄花今日晚，无复白衣来。	李峤	菊	玉金荣香靃丰黄无	五言律诗
高簳楚江𣸣，婵娟含曙氛。白花摇凤影，青节动龙文。叶埽东南日，枝捎西北云。谁知湘水上，流泪独思君。	李峤	竹	高婵白青叶枝谁流	五言律诗
吐叶依松磴，舒苗长石台。神农尝药罢，质子寄书来。色映蒲萄架，花分竹叶杯。金堤不见识，玉润几重开。	李峤	藤	吐舒神质色花金玉	五言律诗
屣步寻芳草，忘忧自结丛。黄英开养性，绿叶正依笼。色湛仙人露，香传少女风。还依北堂下，曹植动文雄。	李峤	萱	屣忘黄绿色香还曹	五言律诗
楚甸供王日，衡阳入贡年。麏包青野外，鸱啸绮楹前。尧帝成茨罢，殷汤祭雨旋。方期大君锡，不惧小巫捐。	李峤	茅	楚衡麏鸱尧殷方不	五言律诗
新溜满澄陂，圆荷影若规。风来香气远，日落盖阴移。鱼戏排缃叶，龟浮见绿池。魏朝难接采，楚服但同披。	李峤	荷	新圆风日鱼龟魏楚	五言律诗
二月虹初见，三春蚁正浮。青苹含吹转，紫蒂带波流。屡逐明神荐，常随旅客游。既能甜似蜜，还绕楚王舟。	李峤	萍	二三青紫屡常既还	五言律诗
巨野韶光暮，东平春溜通。影摇江浦月，香引棹歌风。日色翻池上，潭花发镜中。五湖多赏乐，千里望难穷。	李峤	菱	巨东影香日潭五千	五言律诗
欲识东陵味，青门五色瓜。龙蹄远珠履，女臂动金花。六子方呈瑞，三仙实可嘉。终朝奉𫄨绤，谒帝伫非赊。	李峤	瓜	欲青龙女六三终谒	五言律诗
郁郁高岩表，森森幽涧陲。鹤栖君子树，风拂大夫枝。百尺条阴合，千年盖影披。岁寒终不改，劲节幸君知。	李峤	松	郁森鹤风百千岁劲	五言律诗
暮律移寒火，春宫长旧栽。叶生驰道侧，花落凤庭隈。烈士怀忠触，鸿儒访业来。何当赤墀下，疏干拟三台。	李峤	槐	暮春叶花烈鸿何疏	五言律诗
杨柳郁氤氲，金堤总翠氛。庭前花类雪，楼际叶如云。列宿分龙影，芳池写凤文。短箫何以奏，攀折为思君。	李峤	柳	杨金庭楼列芳短攀	五言律诗
孤秀峄阳岑，亭亭出众林。春光杂凤影，秋月弄圭阴。高映龙门迥，双依玉井深。不因将入爨，谁谓作鸣琴。	李峤	桐	孤亭春秋高双不谁	五言律诗
独有成蹊处，秾华发井傍。山风凝笑脸，朝露泫啼妆。隐士颜应改，仙人路渐长。还欣上林苑，千岁奉君王。	李峤	桃	独秾山朝隐仙还千	五言律诗
潘岳闲居日，王戎戏陌辰。蝶游芳径馥，莺啭弱枝新。叶暗青房晚，花明玉井春。方知有灵干，特用表真人。	李峤	李	潘王蝶莺叶花方特	五言律诗
擅美玄光侧，传芳瀚海中。凤文疏象郡，花影丽新丰。色对瑶池紫，甘依大谷红。若令逢汉主，还冀识张公。	李峤	梨	擅传凤花色甘若还	五言律诗
大庾敛寒光，南枝独早芳。雪含朝暝色，风引去来香。妆面回青镜，歌尘起画梁。若能遥止渴，何暇泛琼浆。	李峤	梅	大南雪风妆歌若何	五言律诗
万里盘根植，千秋布叶繁。既荣潘子赋，方重陆生言。玉花含霜动，金衣逐吹翻。愿辞湘水曲，长茂上林园。	李峤	橘	万千既方玉金愿长	五言律诗
有鸟居丹穴，其名曰凤皇。九苞应灵瑞，五色成文章。屡向秦楼侧，频过洛水阳。鸣岐今日见，阿阁伫来翔。	李峤	凤	有其九五屡频鸣阿	五言律诗
黄鹤远联翩，从鸾下紫烟。翱翔一万里，来去几千年。已憩青田侧，时游丹禁前。莫言空警露，犹冀一闻天。	李峤	鹤	黄从翱来已时莫犹	五言律诗
日路朝飞急，霜台夕影寒。联翩依月树，迢递绕风竿。白首何年改，青琴此夜弹。灵台如可托，千里向长安。	李峤	乌	日霜联迢白青灵千	五言律诗
不分荆山抵，甘从石印飞。危巢畏风急，绕树觉星稀。喜逐行人至，愁随织女归。倘游明镜里，朝夕动光辉。	李峤	鹊	不甘危绕喜愁倘朝	五言律诗
春晖满朔方，归雁发衡阳。望月惊弦影，排云结阵行。往还倦南北，朝夕苦风霜。寄语能鸣侣，相随入帝乡。	李峤	雁	春归望排往朝寄相	五言律诗
飒沓睢阳涘，浮游汉水隈。钱飞出井见，鹤引入琴哀。李陵赋诗罢，王乔曳舄来。何当归太液，翱集动成雷。	李峤	凫	飒浮钱鹤李王何翱	五言律诗
芳树杂花红，群莺乱晓空。声分折杨吹，娇韵落梅风。写啭清弦里，迁乔暗木中。友生若可冀，幽谷响还通。	李峤	莺	芳群声娇写迁友幽	五言律诗
白雉振朝声，飞来表太平。楚郊疑凤出，陈宝若鸡鸣。童子怀仁至，中郎作赋成。冀君看饮啄，耿介独含情。	李峤	雉	白飞楚陈童中冀耿	五言律诗
天女伺辰至，玄衣澹碧空。差池沐时雨，颉颃舞春风。相贺雕阑侧，双飞翠幕中。勿惊留爪去，犹冀识吴宫。	李峤	燕	天玄差颉相双勿犹	五言律诗
大厦初成日，嘉宾集杏梁。衔书表周瑞，入幕应王祥。暮宿江城里，朝游涟水傍。愿齐鸿鹄至，希逐凤皇翔。	李峤	雀	大嘉衔入暮朝愿希	五言律诗
衔烛耀幽都，含章拟凤雏。西秦饮渭水，东洛荐河图。带火移星陆，升云出鼎湖。希逢圣人步，庭阙正晨趋。	李峤	龙	衔含西东带升希庭	五言律诗
汉祀应祥开，鲁郊西狩回。奇音中钟吕，成角喻英才。画像临仙阁，藏书入帝台。若惊能吐哺，为待凤皇来。	李峤	麟	汉鲁奇成画藏若为	五言律诗
郁林开郡毕，维扬作贡初。万推方演梦，惠子正焚书。执燧奔吴战，量舟入魏墟。六牙行致远，千叶奉高居。	李峤	象	郁维万惠执量六千	五言律诗
天马本来东，嘶惊御史骢。苍龙遥逐日，紫燕迥追风。明月来鞍上，浮云落盖中。得随穆天子，何假唐成公。	李峤	马	天嘶苍紫明浮得何	五言律诗
齐歌初入相，燕阵早横功。欲向桃林下，先过梓树中。在吴频喘月，奔梦屡惊风。不用五丁士，如何九折通。	李峤	牛	齐燕欲先在奔不如	五言律诗
车法肇宗周，鼷文阐大猷。还将君子变，来蕴太公筹。委质超羊鞟，飞名列虎侯。若令逢雨露，长隐南山幽。	李峤	豹	车鼷还来委飞若长	五言律诗
导洛宜阳右，乘春别馆前。昭仪忠汉日，太傅翊周年。列射三侯满，兴师七步旋。莫言舒紫褥，犹异饮清泉。	李峤	熊	导乘昭太列兴莫犹	五言律诗
涿鹿闻中冀，秦原辟帝畿。柰花开旧苑，萍叶蔼前诗。道士乘仙日，先生折角时。方怀丈夫志，抗首别心期。	李峤	鹿	涿秦柰萍道先方抗	五言律诗
绝饮惩浇俗，行驱梦逸材。仙人拥石去，童子驭车来。夜玉含星动，晨毡映雪开。莫言鸿渐力，长牧上林隈。	李峤	羊	绝行仙童夜晨莫长	五言律诗
上蔡应初击，平冈远不稀。目随槐叶长，形逐桂条飞。汉月澄秋色，梁园映雪辉。唯当感纯孝，郛郭引兵威。	李峤	兔	上平目形汉梁唯郛	五言律诗
北斗挂城边，南山倚殿前。云标金阙迥，树杪玉堂悬。半岭通佳气，中峰绕瑞烟。小臣持献寿，长此戴尧天。	杜审言	蓬莱三殿侍宴奉敕咏终南山	北南云树半中小长	五言律诗
帝出明光殿，天临太液池。尧樽随步辇，舜乐绕行麾。万寿祯祥献，三春景物滋。小臣同酌海，歌颂荅无为。	杜审言	望春亭侍游应诏	帝天尧舜万三小歌	五言律诗
步辇千门出，离宫二月开。风光新柳报，宴赏落花催。碧水摇空阁，青山绕吹台。圣情留晚兴，歌管送余杯。	杜审言	宿羽亭侍宴应制	步离风宴碧青圣歌	五言律诗
戚里生昌胤，天杯宴重臣。画楼初满月，香殿早迎春。睿作尧君宝，孙谋梁国珍。明朝元会日，万寿乐章陈。	杜审言	岁夜安乐公主满月侍宴应制	戚天画香睿孙明万	五言律诗
一年衔别怨，七夕始言归。敛泪开星靥，微步动云衣。天回兔欲落，河旷鹊停飞。那堪尽此夜，复往弄残机。	杜审言	奉和七夕侍宴两仪殿应制	一七敛微天河那复	五言律诗
圣后乘干日，皇明御历辰。紫宫初启坐，苍璧正临春。雷雨垂膏泽，金钱赠下人。诏酺欢赏遍，交泰睹惟新。	杜审言	大酺	圣皇紫苍雷金诏交	五言律诗
草绿长门掩，苔青永巷幽。宠移新爱夺，泪落故情留。啼鸟惊残梦，飞花搅独愁。自怜春色罢，团扇复迎秋。	杜审言	赋得妾薄命	草苔宠泪啼飞自团	五言律诗
野兴城中发，朝英物外求。情悬朱绂望，契动赤泉游。海燕巢书阁，山鸡舞画楼。雨余清晚夏，共坐北岩幽。	杜审言	和韦承庆过义阳公主山池五	野朝情契海山雨共	五言律诗
迳转危峰逼，桥回缺岸妨。玉泉移酒味，石髓换粳香。绾雾青丝弱，牵风紫蔓长。犹言宴乐少，别向后池塘。	杜审言	和韦承庆过义阳公主山池五	迳桥玉石绾牵犹别	五言律诗
携琴绕碧沙，摇笔弄青霞。杜若幽庭草，芙蓉曲沼花。宴游成野客，形胜得仙家。往往留仙步，登攀日易斜。	杜审言	和韦承庆过义阳公主山池五	携摇杜芙宴形往登	五言律诗
攒石当轩倚，悬泉度牖飞。鹿麛冲妓席，鹤子曳童衣。园果尝难遍，池莲摘未稀。卷帘唯待月，应在醉中归。	杜审言	和韦承庆过义阳公主山池五	攒悬鹿鹤园池卷应	五言律诗
赏玩期他日，高深爱此时。池分八水背，峰作九山疑。地静鱼偏逸，人闲鸟欲欺。青溪留别兴，更与白云期。	杜审言	和韦承庆过义阳公主山池五	赏高池峰地人青更	五言律诗
独有宦游人，偏惊物候新。云霞出海曙，梅柳渡江春。淑气催黄鸟，晴光转绿苹。忽闻歌古调，归思欲沾巾。	杜审言	和晋陵陆丞早春游望	独偏云梅淑晴忽归	五言律诗
行止皆无地，招寻独有君。酒中堪累月，身外即浮云。露白宵钟彻，风清晓漏闻。坐携余兴往，还似未离群。	杜审言	秋夜宴临津郑明府宅	行招酒身露风坐还	五言律诗
明月高秋迥，愁人独夜看。暂将弓并曲，翻与扇俱团。雾濯清辉苦，风飘素影寒。罗衣一此鉴，顿使别离难。	杜审言	和康五庭芝望月有怀	明愁暂翻雾风罗顿	五言律诗
旅客三秋至，层城四望开。楚山横地出，汉水接天回。冠盖非新里，章华即旧台。习池风景异，归路满尘埃。	杜审言	登襄阳城	旅层楚汉冠章习归	五言律诗
交趾殊风候，寒迟暖复催。仲冬山果熟，正月野花开。积雨生昏雾，轻霜下震雷。故乡逾万里，客思倍从来。	杜审言	旅寓安南	交寒仲正积轻故客	五言律诗
心是伤归望，春归异往年。河山鉴魏阙，桑梓忆秦川。花杂芳园鸟，风和绿野烟。更怀欢赏地，车马洛桥边。	杜审言	春日怀归	心春河桑花风更车	五言律诗
二八泉扉掩，帷屏宠爱空。泪痕消夜烛，愁绪乱春风。巧笑人疑在，新妆曲未终。应怜脂粉气，留着舞衣中。	杜审言	代张侍御伤美人	二帷泪愁巧新应留	五言律诗
北狄愿和亲，东京发使臣。马衔边地雪，衣染异方尘。岁月催行旅，恩荣变苦辛。歌钟期重锡，拜手落花春。	杜审言	送高郎中北使	北东马衣岁恩歌拜	五言律诗
紫藤萦葛藟，绿刺罥蔷薇。下钓看鱼跃，探巢畏鸟飞。叶疏荷已晚，枝亚果新肥。胜迹都无限，只应伴月归。	杜审言	都尉山亭	紫绿下探叶枝胜只	五言律诗
共有樽中好，言寻谷口来。薜萝山迳入，荷芰水亭开。日气含残雨，云阴送晚雷。洛阳钟鼓至，车马系迟回。			共言薜荷日云洛车	五言律诗
君王行出将，书记远从征。祖帐连河阙，军麾动洛城。旌旃朝朔气，笳吹夜边声。坐觉烟尘扫，秋风古北平。	杜审言	送崔融	君书祖军旌笳坐秋	五言律诗
北地春光晚，边城气候寒。往来花不发，新旧雪仍残。水作琴中听，山疑画里看。自惊牵远役，艰险促征鞍。	杜审言	经行岚州	北边往新水山自艰	五言律诗
蟋蟀期归晚，茱萸节候新。降霜青女月，送酒白衣人。高兴要长寿，卑栖隔近臣。龙沙即此地，旧俗坐为邻。	杜审言	重九日宴江阴	蟋茱降送高卑龙旧	五言律诗
故节当歌守，新年把烛迎。冬氛恋虬箭，春色候鸡鸣。兴尽闻壶覆，宵阑见斗横。还将万亿寿，更谒九重城。	杜审言	除夜有怀	故新冬春兴宵还更	五言律诗
日晦随蓂荚，春情着杏花。解绅宜就水，张幕会连沙。歌管风轻度，池台日半斜。更看金谷骑，争向石崇家。	杜审言	晦日宴游	日春解张歌池更争	五言律诗
白露含明月，青霞断绛河。天街七襄转，阁道二神过。袨服锵环珮，香筵拂绮罗。年年今夜尽，机杼别情多。	杜审言	七夕	白青天阁袨香年机	五言律诗
暮景斜芳殿，年华丽绮宫。寒辞去冬雪，暖带入春风。阶馥舒梅素，盘花卷烛红。共欢新故岁，迎送一宵中。	太宗皇帝	守岁	暮年寒暖阶盘共迎	五言律诗
岁阴穷暮纪，献节启新芳。冬尽今宵促，年开明日长。冰销出镜水，梅散入风香。对此欢终宴，倾壶待曙光。	董思恭	守岁二首二	岁献冬年冰梅对倾	五言律诗
新年犹尚小，那堪远聘秦。裾衫沾马汗，眉黛染胡尘。举眼无相识，路逢皆异人。唯有梅将李，犹带故乡春。	董思恭	昭君怨二首一	新那裾眉举路唯犹	五言律诗
琵琶马上弹，行路曲中难。汉月正南远，燕山直北寒。髻鬟风拂乱，眉黛雪沾残。斟酌红颜改，徒劳握镜看。	董思恭	昭君怨二首二	琵行汉燕髻眉斟徒	五言律诗
沧海十枝晖，悬圃重轮庆。蕣华发晨楹，菱彩翻朝镜。忽遇惊风飘，自有浮云映。更也人皆仰，无待挥戈正。	董思恭	咏日	沧悬蕣菱忽自更无	五言律诗
北堂未安寝，西园聊骋望。玉户照罗帏，珠轩明绮障。别客长安道，思妇高楼上。所愿君莫违，清风时可访。	董思恭	咏月	北西玉珠别思所清	五言律诗
历历东井舍，昭昭右掖垣。云际龙文出，池中鸟色翻。流辉下月路，坠影入河源。方知颍川集，别有太丘门。	董思恭	咏星	历昭云池流坠方别	五言律诗
萧萧度阊阖，习习下庭闱。花蝶自飘舞，兰蕙生光辉。相乌正举翼，退鹢已惊飞。方从列子御，更逐浮云归。	董思恭	咏风	萧习花兰相退方更	五言律诗
帝乡白云起，飞盖上天衢。带月绮罗映，从风枝叶敷。参差过层阁，倏忽下苍梧。因风望既远，安得久踟蹰。	董思恭	咏云	帝飞带从参倏因安	五言律诗
天山飞雪度，言是落花朝。惜哉不我与，萧索从风飘。鲜洁凌纨素，纷糅下枝条。良时竟何在，坐见容华销。	董思恭	咏雪	天言惜萧鲜纷良坐	五言律诗
夜色凝仙掌，晨甘下帝庭。不觉九秋至，远向三危零。芦渚花初白，葵园叶尚青。晞阳一洒惠，方愿益沧溟。	董思恭	咏露	夜晨不远芦葵晞方	五言律诗
苍山寂已暮，翠观黯将沉。终南晨豹隐，巫峡夜猿吟。天寒气不歇，景晦色方深。待访公超市，将予赴华阴。	董思恭	咏雾	苍翠终巫天景待将	五言律诗
春暮萍生早，日落雨飞余。横彩分长汉，倒色媚清渠。梁前朝影出，桥上晚光舒。愿逐旌旗转，飘飘侍直庐。	董思恭	咏虹	春日横倒梁桥愿飘	五言律诗
禁苑春光丽，花蹊几树装。缀条深浅色，点露参差光。向日分千笑，迎风共一香。如何仙岭侧，独秀隐遥芳。	董思恭	咏桃	禁花缀点向迎如独	五言律诗
昔在龙门侧，谁想凤鸣时。雕琢今为器，宫商不自持。巴人缓疏节，楚客弄繁丝。欲作高张引，翻成下调悲。	刘允济	咏琴	昔谁雕宫巴楚欲翻	五言律诗
玉关芳信断，兰闺锦字新。愁来好自抑，念切已含嚬。虚牖风惊梦，空床月厌人。归期倘可促，勿度柳园春。	刘允济	怨情	玉兰愁念虚空归勿	五言律诗
游豫停仙跸，登临对晚晴。川凫连倒影，岩鸟应虚声。野奏风成曲，山居云作缨。今朝丘壑上，高兴小蓬瀛。	姚崇	故洛阳城侍宴应制	游登川岩野山今高	五言律诗
南山开宝历，北渚对芳蹊。的历风梅度，参差露草低。尧樽临上席，舜乐下前溪。任重由来醉，乘酣志转迷。	姚崇	春日洛阳城侍宴	南北的参尧舜任乘	五言律诗
明月有余鉴，羁人殊未安。桂含秋树晚，波入夜池寒。灼灼云枝净，光光草露团。所思迷所在，长望独长叹。	姚崇	秋夜望月	明羁桂波灼光所长	五言律诗
夜渚带浮烟，苍茫晦远天。舟轻不觉动，缆急始知牵。听草遥寻岸，闻香暗识莲。唯看孤帆影，常似客心悬。	姚崇	夜渡江	夜苍舟缆听闻唯常	五言律诗
温液吐涓涓，跳波急应弦。簪裾承睿赏，花柳发韶年。圣酒千钟洽，宸章七曜悬。微臣从此醉，还似梦钧天。	苏味道	初春行宫侍宴应制	温跳簪花圣宸微还	五言律诗
崇朝遘行雨，薄晚屯密云。缘阶起素沫，竟水聚圆文。河柳低未举，山花落已芬。清尊久不荐，淹留遂待君。	苏味道	单于川对雨二首一	崇薄缘竟河山清淹	五言律诗
飞雨欲迎旬，浮云已送春。还从濯枝后，来应洗兵辰。气合龙祠外，声过鲸海滨。伐邢知有属，已见静边尘。	苏味道	单于川对雨二首二	飞浮还来气声伐已	五言律诗
火树银花合，星桥铁锁开。暗尘随马去，明月逐人来。游伎皆秾李，行歌尽落梅。金吾不禁夜，玉漏莫相催。	苏味道	正月十五夜	火星暗明游行金玉	五言律诗
氤氲起洞壑，遥裔匝平畴。乍似含龙剑，还疑映蜃楼。拂林随雨密，度径带烟浮。方谢公超步，终从彦辅游。	苏味道	咏雾	氤遥乍还拂度方终	五言律诗
纡余带星渚，窈窕架天浔。空因壮士见，还共美人沉。逸照含良玉，神花藻瑞金。独留长剑彩，终负昔贤心。	苏味道	咏虹	纡窈空还逸神独终	五言律诗
金只暮律尽，玉女暝氛归。孕冷随钟彻，飘华逐剑飞。带日浮寒影，乘风进晚威。自有贞筠质，宁将庶草腓。	苏味道	咏霜	金玉孕飘带乘自宁	五言律诗
玲珑映玉槛，澄澈泻银床。流声集孔雀，带影出𫅗羊。桐落秋蛙散，桃舒春锦芳。帝力终何有，机心庶此忘。	苏味道	咏井	玲澄流带桐桃帝机	五言律诗
济北甄神贶，河西濯锦文。声应天池雨，影触岱宗云。燕归犹可候，羊起自成群。何当握灵髓，高枕绝嚣氛。	苏味道	咏石	济河声影燕羊何高	五言律诗
塞外虏尘飞，频年出武威。死生随玉剑，辛苦向金微。久戍人将老，长征马不肥。仍闻酒泉郡，已合数重围。	郭震	塞上	塞频死辛久长仍已	五言律诗
二月芳游始，开轩望晓池。绿兰日吐叶，红蘂向盈枝。柳色行将改，君心幸莫移。阳春遽多意，唯愿两人知。	郭震	二月乐游诗	二开绿红柳君阳唯	五言律诗
十月严阴盛，霜气下玉台。罗衣羞自解，绮帐待君开。银箭更筹缓，金炉香气来。愁仍夜未几，已使炭成灰。	郭震	十月乐游诗	十霜罗绮银金愁已	五言律诗
凤台何逶迤，嬴女管参差。一旦彩云至，身去无还期。遗曲此台上，世人多学吹。一吹一落泪，至今怜玉姿。	王无竞	相和歌辞凤台曲	凤嬴一身遗世一至	五言律诗
神女向高唐，巫山下夕阳。裴回行作雨，婉娈逐荆王。电影江前落，雷声峡外长。朝云无处所，台馆晓苍苍。	王无竞	巫山	神巫裴婉电雷朝台	五言律诗
新命千龄启，鸿图累圣余。天行应潜跃，帝出受图书。礼若传尧旧，功疑复夏初。梦游长不返，何国是华胥。	贾曾	孝和皇帝挽歌	新鸿天帝礼功梦何	五言律诗
阮籍蓬池上，孤韵竹林才。巨源从吏道，正拥使车来。相逢且交臂，相命且衔杯。醉后长歌毕，余声绕吹台。	李夔	使至汴州喜逢宋之问	阮孤巨正相相醉余	五言律诗
月生西海上，气逐边风壮。万里度关山，苍茫非一状。汉兵开郡国，胡马窥亭障。夜夜闻悲笳，征人起南望。	崔融	横吹曲辞关山月	月气万苍汉胡夜征	五言律诗
春分自淮北，寒食渡江南。忽见浔阳水，疑是宋家潭。明主阍难叫，孤臣逐未堪。遥思故园陌，桃李正酣酣。	崔融	和宋之问寒食题黄梅临江驿	春寒忽疑明孤遥桃	五言律诗
斑鬓今为别，红颜昨共游。年年春不待，处处酒相留。驻马西桥上，回车南陌头。故人从此隔，风月坐悠悠。	崔融	留别杜审言幷呈洛中旧游	斑红年处驻回故风	五言律诗
宝剑出昆吾，龟龙夹采珠。五精初献术，千户竞沦都。匣气冲牛斗，山形转辘轳。欲知天下贵，持此问风胡。	崔融	咏宝剑	宝龟五千匣山欲持	五言律诗
洛渚问吴潮，吴门想洛桥。夕烟杨柳岸，春水木兰桡。城邑高楼近，星辰北斗遥。无因生羽翼，轻举托还飙。	崔融	吴中好风景	洛吴夕春城星无轻	五言律诗
宵陈虚禁夜，夕临空山阴。日月昏尺景，天地惨何心。紫殿金铺涩，黄陵玉座深。镜奁长不启，圣主泪沾巾。	崔融	则天皇后挽歌二首一	宵夕日天紫黄镜圣	五言律诗
前殿临朝罢，长陵合葬归。山川不可望，文物尽成非。阴月霾中道，轩星落太微。空余天子孝，松上景云飞。	崔融	则天皇后挽歌二首二	前长山文阴轩空松	五言律诗
八座图书委，三台章奏盈。举杯常有劝，曳履忽无声。市若荆州罢，池如薛县平。空余济南剑，天子署高名。	崔融	户部尚书崔公挽歌	八三举曳市池空天	五言律诗
日落桑榆下，寒生松柏中。冥冥多苦雾，切切有悲风。京兆新阡辟，扶阳甲第空。郭门从此去，荆棘渐蒙笼。	崔融	韦长史挽词	日寒冥切京扶郭荆	五言律诗
疵贱出山东，忠贞任土风。因敷河朔藻，得奉洛阳宫。一顾侍御史，再顾给事中。常愿粉肌骨，特荅造化功。	阎朝隐	侍从途中口号应制	疵忠因得一再常特	五言律诗
三月重三日，千春续万春。圣泽如东海，天文似北辰。荷叶珠盘净，莲花宝盖新。陛下制万国，臣作水心人。	阎朝隐	三日曲水侍宴应制	三千圣天荷莲陛臣	五言律诗
九九侍神仙，高高坐半天。文章二曜动，气色五星连。簪绂趋皇极，笙歌接御筵。愿因茱菊酒，相守百千年。	阎朝隐	奉和九日幸临渭亭登高应制	九高文气簪笙愿相	五言律诗
甥舅重亲地，君臣厚义乡。还将贵公主，嫁与耨檀王。卤簿山河暗，琵琶道路长。回瞻父母国，日出在东方。	阎朝隐	奉和送金城公主适西蕃应制	甥君还嫁卤琵回日	五言律诗
云物开千里，天行乘九月。丝言丹凤池，斾转苍龙阙。灞水欢娱地，秦京游侠窟。欣承解愠词，圣酒黄花发。	韦元旦	奉和九日幸临渭亭登高应制	云天丝斾灞秦欣圣	五言律诗
柔远安夷俗，和亲重汉年。军容旌节送，国命锦车传。琴曲悲千里，箫声恋九天。唯应西海月，来就掌珠圆。	韦元旦	奉和送金城公主适西蕃应制	柔和军国琴箫唯来	五言律诗
桐柏膺新命，芝兰惜旧游。鸣皋夜鹤在，迁木早莺求。传拥淮源路，尊空灞水流。落花纷送远，春色引离忧。	韦元旦	饯唐州高使君赴任	桐芝鸣迁传尊落春	五言律诗
皇恩眷下人，割爱远和亲。少女风游兑，姮娥月去秦。龙笛迎金榜，骊歌送锦轮。那堪桃李色，移向虏庭春。	唐远悊	奉和送金城公主适西蕃应制	皇割少姮龙骊那移	五言律诗
昔吾游箕山，朅来涉颍水。复有许由庙，迢迢白云里。闻君佐繁昌，临风怅怀此。傥到平舆泉，寄谢干将里。	李适	饯许州宋司马赴任	昔朅复迢闻临傥寄	五言律诗
禁苑秋光入，宸游霁色高。萸房颁彩笥，菊蘂荐香醪。后骑萦堤柳，前旌拂御桃。王枚俱得从，浅浅愧飞毫。	李适	奉和圣制九日侍宴应制得高	禁宸萸菊后前王浅	五言律诗
长乐喜春归，披香瑞雪霏。花从银合度，絮绕玉窗飞。写曜衔天藻，呈祥拂御衣。上林纷可望，无处不光辉。	李适	游禁苑幸临渭亭遇雪应制	长披花絮写呈上无	五言律诗
凤辇乘朝霁，鹦林对晚秋。天文贝叶写，圣泽菊花浮。塔似神功造，龛疑佛影留。幸陪清汉跸，欣奉净居游。	李适	奉和九日登慈恩寺浮图应制	凤鹦天圣塔龛幸欣	五言律诗
凤楼纡睿幸，龙舸畅宸襟。歌舞平阳第，园亭沁水林。山花添圣酒，涧竹绕熏琴。愿奉瑶池驾，千春侍德音。	李适	侍宴长宁公主东庄应制	凤龙歌园山涧愿千	五言律诗
绛河从远聘，青海赴和亲。月作临边晓，花为度陇春。主歌悲顾鹤，帝策重安人。独有琼箫去，悠悠思锦轮。	李适	奉和送金城公主适西蕃应制	绛青月花主帝独悠	五言律诗
星桥他日创，仙榜此时开。马向铺钱埒，箫闻奏玉台。人疑卫叔美，客似长卿才。借问游天使，谁能取石回。	李适	安乐公主移入新宅	星仙马箫人客借谁	五言律诗
地限骄南牧，天临饯北征。解衣延宠命，横剑总威名。豹略恭宸旨，雄文动睿情。坐观膜拜入，朝夕受降城。	李适	奉和幸望春宫送朔方军大总	地天解横豹雄坐朝	五言律诗
上林宫馆好，春光独早知。剪花疑始发，刻燕似新窥。色浓轻雪点，香浅嫩风吹。此日叨陪侍，恩荣得数枝。	刘宪	奉和圣制立春日侍宴内殿出	上春剪刻色香此恩	五言律诗
舆辇乘人日，登临上凤京。风寻歌曲飏，雪向舞行萦。千官随兴合，万福与时幷。承恩长若此，微贱幸升平。	刘宪	奉和人日清晖阁宴群臣遇雪	舆登风雪千万承微	五言律诗
秋吹过双阙，星仙动二灵。更深移月镜，河浅度云𫐌。殿上呼方朔，人间失武丁。天文兹夜里，光映紫微庭。	刘宪	奉和七夕宴两仪殿应制	秋星更河殿人天光	五言律诗
飞塔云霄半，清晨羽斾游。登临凭季月，寥廓见中州。御酒新寒退，天文瑞景留。辟邪将献寿，兹日奉千秋。	刘宪	奉和九月九日圣制登慈恩寺	飞清登寥御天辟兹	五言律诗
重阳登闰序，上界叶时巡。驻辇天花落，开筵妓乐陈。城端刹柱见，云表露盘新。临睨光辉满，飞文动睿神。	刘宪	闰九月九日幸总持寺登浮图	重上驻开城云临飞	五言律诗
公主林亭地，清晨降玉舆。画桥飞渡水，仙阁涌临虚。晴新看蛱蝶，夏早摘芙蕖。文酒娱游盛，忻叨侍从余。	刘宪	侍宴长宁公主东庄	公清画仙晴夏文忻	五言律诗
外馆逾河右，行营指路岐。和亲悲远嫁，忍爱泣将离。旌斾羌风引，轩车汉月随。那堪马上曲，时向管中吹。	刘宪	奉和送金城公主入西蕃应制	外行和忍旌轩那时	五言律诗
骊阜镇皇都，銮游眺八区。原隰旌门里，风云扆座隅。直城如斗柄，官树似星榆。从臣词赋末，滥得上天衢。	刘宪	奉和圣制登骊山高顶寓目应	骊銮原风直官从滥	五言律诗
玄游乘落晖，仙宇蔼霏微。石梁萦涧转，珠斾扫坛飞。芝童荐膏液，松鹤舞骖𬴂。还似瑶池上，歌成周驭归。	刘宪	奉和幸白鹿观应制	玄仙石珠芝松还歌	五言律诗
沙塞三河道，金闺二月春。碧烟杨柳色，红粉绮罗人。露叶怜啼脸，风花思舞巾。攀持君不见，为听曲中新。	刘宪	横吹曲辞折杨柳	沙金碧红露风攀为	五言律诗
正月符嘉节，三春玩物华。忘怀寄尊酒，陶性狎山家。柳翠含烟叶，梅芳带雪花。光阴不相借，迟迟落景斜。	高正臣	晦日置酒林亭	正三忘陶柳梅光迟	五言律诗
芳辰重游衍，乘景共追随。班荆陪旧识，倾盖得新知。水叶分莲沼，风花落柳枝。自符河朔趣，宁羡高阳池。	高正臣	晦日重宴	芳乘班倾水风自宁	五言律诗
上月河阳地，芳辰景物华。绵蛮变时鸟，照曜起春霞。柳摇风处色，梅散日前花。淹留洛城晚，歌吹石崇家。	崔知贤	晦日宴高氏林亭	上芳绵照柳梅淹歌	五言律诗
今夜启城𬮱，结伴戏芳春。鼓声撩乱动，风光触处新。月下多游骑，灯前饶看人。欢乐无穷已，歌舞达明晨。	崔知贤	上元夜效小庾体	今结鼓风月灯欢歌	五言律诗
欲知行有乐，芳尊对物华。地接安仁县，园是季伦家。柳处云疑叶，梅间雪似花。日落归途远，留兴伴烟霞。	韩仲宣	晦日宴高氏林亭	欲芳地园柳梅日留	五言律诗
凤苑先吹晚，龙楼夕照披。陈遵已投辖，山公正坐池。落日催金奏，飞霞送玉卮。此时陪绮席，不醉欲何为。	韩仲宣	晦日重宴	凤龙陈山落飞此不	五言律诗
胜地临鸡浦，高会偶龙沙。御柳惊春色，仙筇掩月华。门邀千里驭，杯泛九光霞。日落山亭晚，雷送七香车。	周彦昭	晦日宴高氏林亭	胜高御仙门杯日雷	五言律诗
温洛年光早，皇州景望华。连镳寻上路，乘兴入山家。轻苔网危石，春水架平沙。赏极林塘暮，处处起烟霞。	高球	晦日宴高氏林亭	温皇连乘轻春赏处	五言律诗
上序春晖丽，中园物候华。高才盛文雅，逸兴满烟霞。参差金谷树，皎镜碧塘沙。萧散林亭晚，倒载欲还家。	弓嗣初	晦日宴高氏林亭	上中高逸参皎萧倒	五言律诗
年华蔼芳隰，春溜满新池。促赏依三友，延欢寄一卮。鸟声随管变，花影逐风移。行乐方无极，淹留惜晚曦。	弓嗣初	晦日重宴	年春促延鸟花行淹	五言律诗
试入山亭望，言是石崇家。二月风光起，三春桃李华。莺吟上乔木，雁往息平沙。相看会取醉，宁知还路赊。	高瑾	晦日宴高氏林亭	试言二三莺雁相宁	五言律诗
忽闻莺响谷，于此命相知。正开彭泽酒，来向高阳池。柳叶风前弱，梅花影处危。赏洽林亭晚，落照下参差。	高瑾	晦日重宴	忽于正来柳梅赏落	五言律诗
初年三五夜，相知一两人。连镳出巷口，飞毂下池漘。灯光恰似月，人面倂如春。遨游终未已，相欢待日轮。	高瑾	上元夜效小庾体	初相连飞灯人遨相	五言律诗
践胜寻良会，乘春玩物华。还随张放友，来向石崇家。止水分岩镜，闲庭枕浦沙。未极林泉赏，参差落照斜。	王茂时	晦日宴高氏林亭	践乘还来止闲未参	五言律诗
绮筵乘暇景，琼醑对年华。门多金埒骑，路引璧人车。苹早犹藏叶，梅残正落花。蔼蔼林亭晚，余兴促流霞。	徐皓	晦日宴高氏林亭	绮琼门路苹梅蔼余	五言律诗
晦晚属烟霞，遨游重岁华。歌钟虽戚里，林薮是山家。细雨犹开日，深池不涨沙。淹留迷处所，岩岫几重花。	长孙正隐	晦日宴高氏林亭	晦遨歌林细深淹岩	五言律诗
薄晚啸游人，车马乱驱尘。月光三五夜，灯焰一重春。烟云迷北阙，箫管识南邻。洛城终不闭，更出小平津。	长孙正隐	上元夜效小庾体同用春字	薄车月灯烟箫洛更	五言律诗
啸侣入山家，临春玩物华。葛弦调绿水，桂醑酌丹霞。岸柳开新叶，庭梅落早花。兴洽林亭晚，方还倒载车。	高绍	晦日宴高氏林亭	啸临葛桂岸庭兴方	五言律诗
三春休晦节，九谷泛年华。半晴余细雨，全晚澹残霞。尊开疏竹叶，管应落梅花。兴阑相顾起，流水送香车。	郎余令	晦日宴高氏林亭	三九半全尊管兴流	五言律诗
公子申敬爱，携朋玩物华。人是平阳客，地即石崇家。水文生旧浦，风色满新花。日暮连归骑，长川照晚霞。	陈嘉言	晦日宴高氏林亭	公携人地水风日长	五言律诗
高门引冠盖，下客抱支离。绮席珍羞满，文场翰藻摛。蓂华雕上月，柳色蔼春池。日斜归戚里，连骑勒金羁。	陈嘉言	晦日重宴	高下绮文蓂柳日连	五言律诗
今夜可怜春，河桥多丽人。宝马金为络，香车玉作轮。连手窥潘掾，分头看洛神。重城自不掩，出向小平津。	陈嘉言	上元夜效小庾体	今河宝香连分重出	五言律诗
砌蓂收晦魄，津柳竞年华。既狎忘筌友，方淹投辖车。绮筵回舞雪，琼醑泛流霞。云低上天晚，丝雨带风斜。	周彦晖	晦日宴高氏林亭	砌津既方绮琼云丝	五言律诗
春华归柳树，俯景落蓂枝。置驿铜街右，开筵玉浦陲。林烟含障密，竹雨带珠危。兴阑巾倒戴，山公下习池。	周彦晖	晦日重宴	春俯置开林竹兴山	五言律诗
飞观写春望，开宴坐汀沙。积溜含苔色，晴空荡日华。歌入平阳第，舞对石崇家。莫虑能骑马，投辖自停车。	高峤	晦日宴高氏林亭	飞开积晴歌舞莫投	五言律诗
驾言寻凤侣，乘欢俯雁池。班荆逢旧识，斟桂喜深知。紫兰方出径，黄莺未啭枝。别有陶春日，青天云雾披。	高峤	晦日重宴	驾乘班斟紫黄别青	五言律诗
春来日渐赊，琴酒逐年华。欲向文通迳，先游武子家。池碧新流满，岩红落照斜。兴阑情未尽，步步惜风花。	刘友贤	晦日宴高氏林亭	春琴欲先池岩兴步	五言律诗
早春惊柳穟，初晦掩蓂华。骑出平阳里，筵开卫尉家。竹影含云密，池纹带雨斜。重惜林亭晚，上路满烟霞。	周思钧	晦日宴高氏林亭	早初骑筵竹池重上	五言律诗
绮筵乘晦景，高宴下阳池。濯雨梅香散，含风柳色移。轻尘依扇落，流水入弦危。勿顾林亭晚，方欢云雾披。	周思钧	晦日重宴	绮高濯含轻流勿方	五言律诗
永日奏文时，东风摇荡夕。浩然思乐事，翻复饯征客。淮水春流清，楚山暮云白。勿言行路远，所贵专城伯。	苏颋	饯唐州高使君赴任	永东浩翻淮楚勿所	五言律诗
饮马胶川上，傍胶南趣密。林遥飞鸟迟，云去晴山出。落晖隐桑柘，秋原被花实。惨然游子寒，风露将萧瑟。	苏颋	晓济胶川南入密界	饮傍林云落秋惨风	五言律诗
烦暑避蒸郁，居闲习高明。长风自远来，层阁有余清。散洒纳凉气，萧条遗世情。奈何夸大隐，终日系尘缨。	苏颋	小园纳凉即事	烦居长层散萧奈终	五言律诗
晓入宜春苑，秾芳吐禁中。剪刀因裂素，妆粉为开红。彩异惊流雪，香饶点便风。裁成识天意，万物与花同。	苏颋	立春日侍宴内出剪彩花应制	晓秾剪妆彩香裁万	五言律诗
御道红旗出，芳园翠辇游。绕花开水殿，架竹起山楼。荷芰轻薰幄，鱼龙出负舟。宁知穆天子，空赋白云秋。	苏颋	春日芙蓉园侍宴应制	御芳绕架荷鱼宁空	五言律诗
楼观空烟里，初年瑞雪过。苑花齐玉树，池水作银河。七日祥图启，千春御赏多。轻飞传彩胜，天上奉薰歌。	苏颋	奉和圣制人日清晖阁宴群臣	楼初苑池七千轻天	五言律诗
灵媛乘秋发，仙装警夜催。月光窥欲渡，河色辨应来。机石天文写，针楼御赏开。窃观栖鸟至，疑向鹊桥回。	苏颋	奉和七夕宴两仪殿应制	灵仙月河机针窃疑	五言律诗
嘉会宜长日，高筵顺动时。晓光云外洗，晴色雨余滋。降鹤因韶德，吹花入御词。愿陪阳数节，亿万九秋期。	苏颋	奉和九日幸临渭亭登高应制	嘉高晓晴降吹愿亿	五言律诗
平明敞帝居，霰雪下凌虚。写月含珠缀，从风薄绮疏。年惊花絮早，春夜管弦初。已属云天外，欣承霈泽余。	苏颋	游禁苑幸临渭亭遇雪应制	平霰写从年春已欣	五言律诗
帝女出天津，和戎转罽轮。川经断肠望，地与析支邻。奏曲风嘶马，衔悲月伴人。旋知偃兵革，长是汉家亲。	苏颋	奉和送金城公主适西蕃应制	帝和川地奏衔旋长	五言律诗
仙跸御层氛，高高积翠分。岩声中谷应，天语半空闻。丰树连黄叶，函关入紫云。圣图恢宇县，歌赋小横汾。	苏颋	奉和圣制登骊山高顶寓目应	仙高岩天丰函圣歌	五言律诗
碧虚清吹下，蔼蔼入仙宫。松磴攀云绝，花源接涧空。受符邀羽使，传诀注香童。讵似闲居日，徒闻有顺风。	苏颋	幸白鹿观应制	碧蔼松花受传讵徒	五言律诗
洛邑通驰道，韩郊在属城。馆将花雨映，潭与竹声清。贤俊鸾栖棘，宾游马佩衡。愿言随狎鸟，从此濯吾缨。	苏颋	题寿安王主簿池馆	洛韩馆潭贤宾愿从	五言律诗
清道丰人望，乘时汉主游。恩晖随霰下，庆泽与云浮。泉暖惊银碛，花寒爱玉楼。鼎臣今有问，河伯且应留。	苏颋	扈从温泉奉和姚令公喜雪	清乘恩庆泉花鼎河	五言律诗
鸣爵三农稔，勾龙百代神。运昌叨辅弼，时泰喜黎民。树缺池光近，云开日影新。生全应有地，长愿乐交亲。	苏颋	秋社日崇让园宴得新字	鸣勾运时树云生长	五言律诗
南宫夙拜罢，东道昼游初。饮饯倾冠盖，传呼问里闾。树悲悬剑所，溪想钓璜余。明发辉光至，增荣驷马车。	苏颋	奉和魏仆射秋日还乡有怀之	南东饮传树溪明增	五言律诗
河尹政成期，为汾昔所推。不荣三入地，还美再临时。拥传云初合，闻莺日正迟。道傍多出饯，别有吏民思。	苏颋	饯潞州陆长史再守汾州	河为不还拥闻道别	五言律诗
茂礼雕龙昔，香名展骥初。水连南海涨，星拱北辰居。稍发仙人履，将题别驾舆。明年征拜入，荆玉不藏诸。	苏颋	饯荆州崔司马	茂香水星稍将明荆	五言律诗
陌上有光辉，披云向洛畿。赏来荣扈从，别至惜分飞。泉溜含风急，山烟带日微。茂曹今去矣，人物喜东归。	苏颋	送吏部李侍郎东归得归字	陌披赏别泉山茂人	五言律诗
汉室有英台，荀家宠俊才。九卿朝已入，三子暮同来。不授纶为草，还司鼎用梅。两京王者宅，驷马日应回。	苏颋	送光禄姚卿还都	汉荀九三不还两驷	五言律诗
闻道还沂上，因声寄洛滨。别时花欲尽，归处酒应春。聚散同行客，悲欢属故人。少年追乐地，遥赠一沾巾。	苏颋	春晚送瑕丘田少府还任因寄	闻因别归聚悲少遥	五言律诗
旧国才因地，当朝史命官。遗文征阙简，还思采芳兰。传发关门候，觞称邑里欢。早持京副入，旋伫洛书刊。	苏颋	送贾起居奉使入洛取图书因	旧当遗还传觞早旋	五言律诗
朝闻讲艺余，晨省拜恩初。训胄尊庠序，荣亲耀里闾。朱丹华毂送，斑白绮筵舒。江上春流满，还应荐跃鱼。	苏颋	送常侍舒公归觐	朝晨训荣朱斑江还	五言律诗
危途晓未分，驱马傍江𣸣。滴滴泣花露，微微出岫云。松梢半吐月，萝翳渐移曛。旅客肠应断，吟猿更使闻。	苏颋	兴州出行	危驱滴微松萝旅吟	五言律诗
海外秋鹰击，霜前旅雁归。边风思鞞鼓，落日惨旌麾。浦暗渔舟入，川长猎骑稀。客悲逢薄暮，况乃事戎机。	苏颋	边秋薄暮	海霜边落浦川客况	五言律诗
传置远山蹊，龙钟蹴涧泥。片阴常作雨，微照已生霓。鬓髪愁氛换，心情险路迷。方知向蜀者，偏识子规啼。	苏颋	晓发方骞驿	传龙片微鬓心方偏	五言律诗
三月松作花，春行日渐赊。竹障山鸟路，藤蔓野人家。透石飞梁下，寻云绝磴斜。此中谁与乐，挥涕语年华。	苏颋	经三泉路作	三春竹藤透寻此挥	五言律诗
彤管承师训，青圭备礼容。孟孙家代宠，元女国朝封。柔轨题贞顺，闲规赋肃雍。宁知落照尽，霜吹入悲松。	苏颋	故高安大长公主挽词	彤青孟元柔闲宁霜	五言律诗
宠赠追胡广，亲临比贺循。几闻投剑客，多会服缌人。草闭坟将古，松阴地不春。二陵犹可望，存殁有忠臣。	苏颋	赠司徒豆卢府君挽词	宠亲几多草松二存	五言律诗
阳翟疏丰构，临平演庆源。学筵尊授几，儒服宠乘轩。审谕留中密，开陈与上言。徂晖一不借，空有赐东园。	苏颋	故右散骑常侍舒国公褚公挽	阳临学儒审开徂空	五言律诗
秦王按剑怒，发卒戍龙沙。雄图尚未毕，海内已纷拿。黄尘暗天起，白日敛精华。唯见长城外，僵尸如乱麻。	徐晶	阮公体	秦发雄海黄白唯僵	五言律诗
章奏中京罢，云泉别业归。拂琴铺野席，牵柳挂朝衣。翡翠巢书幌，鸳鸯立钓矶。幽栖可怜处，春事满林扉。	徐晶	同蔡孚五亭咏	章云拂牵翡鸳幽春	五言律诗
文史归休日，栖闲卧草亭。蔷薇一架紫，石竹数重青。垂露和仙药，烧香诵道经。莫将山水弄，持与世人听。	徐晶	蔡起居山亭	文栖蔷石垂烧莫持	五言律诗
故友汉中尉，请为西蜀吟。人家多种橘，风土爱弹琴。水向昆明阔，山连大夏深。理闲无别事，时寄一登临。	徐晶	送友人尉蜀中	故请人风水山理时	五言律诗
雪暗穷海云，洒空纷似露。朔风吹故里，宛转玉阶树。孤妾调玉瑟，早寒生锦衿。况君张罗幕，愁坐北庭阴。	徐彦伯	雪	雪洒朔宛孤早况愁	五言律诗
陇嶂萦紫气，金光赫氛氲。美人含遥霭，桃李芳自薰。图高黄鹤羽，宝夺骊龙群。忽惊薤露曲，掩噎东山云。	徐彦伯	题东山子李适碑阴二首一	陇金美桃图宝忽掩	五言律诗
回也寔夭折，贾生亦脆促。今复哀若人，危光迅风烛。夜台沦清镜，穷尘埋结绿。何以赠下泉，生刍唯一束。	徐彦伯	题东山子李适碑阴二首二	回贾今危夜穷何生	五言律诗
玉律藏冰候，彤阶飞雪时。日寒消不尽，风定舞还迟。琼树留宸瞩，璇花入睿词。悬知穆天子，黄竹谩言诗。	徐彦伯	游禁苑幸临渭亭遇雪应制	玉彤日风琼璇悬黄	五言律诗
凤扆怜箫曲，鸾闺念掌珍。羌庭遥筑馆，庙策重和亲。星转银河夕，花移玉树春。圣心凄送远，留跸望征尘。	徐彦伯	奉和送金城公主适西蕃应制	凤鸾羌庙星花圣留	五言律诗
凤舆乘八景，龟箓向三仙。日月移平地，云霞缀小天。金童擎紫药，玉女献青莲。花洞留宸赏，还旗绕夕烟。	徐彦伯	幸白鹿观应制	凤龟日云金玉花还	五言律诗
十月繁霜下，征人远凿空。云摇锦车节，海照角端弓。暗碛埋沙树，冲飙卷塞蓬。方随膜拜入，歌舞玉门中。	徐彦伯	胡无人行	十征云海暗冲方歌	五言律诗
君恩忽断绝，妾思终未央。巾栉不可见，枕席空余香。窗暗网罗白，阶秋苔藓黄。应门寂已闭，流涕向昭阳。	徐彦伯	相和歌辞班倢伃	君妾巾枕窗阶应流	五言律诗
妾家越水边，摇艇入江烟。既觅同心侣，复采同心莲。折藕丝能脆，开花叶正圆。春歌弄明月，归棹落花前。	徐彦伯	采莲曲	妾摇既复折开春归	五言律诗
切切夜闺冷，微微孤烛然。玉盘红泪滴，金烬彩光圆。煖手缝轻素，嚬蛾续断弦。相思咽不语，回向锦屏眠。	徐彦伯	孤烛叹	切微玉金煖嚬相回	五言律诗
征客戍金微，愁闺独掩扉。尘埃生半榻，花絮落残机。褪暖蚕初卧，巢昏燕欲归。春风日向尽，衔涕作征衣。	徐彦伯	闺怨	征愁尘花褪巢春衔	五言律诗
香萼媚红滋，垂条萦绿丝。情人拂瑶袂，共惜此芳时。骕骦已踯躅，鸟隼方葳蕤。跂予望太守，流润及京师。	徐彦伯	饯唐州高使君赴任	香垂情共骕鸟跂流	五言律诗
陕西开胜壤，召南分沃畴。列树巢维鹊，平渚下雎鸠。憩棠疑勿剪，曳葛似攀樛。至今王化美，非独在隆周。	骆宾王	至分陕	陕召列平憩曳至非	五言律诗
揽辔疲宵迈，驱马倦晨兴。既出封泥谷，还过避雨陵。山行明照上，溪宿密云蒸。登高徒欲赋，词殚独抚膺。	骆宾王	北眺舂陵	揽驱既还山溪登词	五言律诗
暂屏嚣尘累，言寻物外情。致逸心逾默，神幽体自轻。浦夏荷香满，田秋麦气清。讵假沧浪上，将濯楚臣缨。	骆宾王	夏日游目聊作	暂言致神浦田讵将	五言律诗
丽谯通四望，繁忧起万端。绮疏低晚魄，镂槛肃初寒。白云乡思远，黄图归路难。唯余西向笑，暂似当长安。	骆宾王	同崔驸马晓初登楼思京	丽繁绮镂白黄唯暂	五言律诗
闲庭落景尽，疏帘夜月通。山灵响似应，水净望如空。栖枝犹绕鹊，遵渚未来鸿。可叹高楼妇，悲思杳难终。	骆宾王	月夜有怀简诸同病	闲疏山水栖遵可悲	五言律诗
酌桂陶芳夜，披薜啸幽人。雅琴驯鲁雉，清歌落范尘。宿云低迥盖，残月上虚轮。幸此承恩洽，聊当故乡春。	骆宾王	春夜韦明府宅宴得春字	酌披雅清宿残幸聊	五言律诗
平生一顾重，意气溢三军。野日分戈影，天星合剑文。弓弦抱汉月，马足践胡尘。不求生入塞，唯当死报君。	骆宾王	从军行	平意野天弓马不唯	五言律诗
敛容辞豹尾，缄恨度龙鳞。金钿明汉月，玉箸染胡尘。古镜菱花暗，愁眉柳叶颦。唯有清笳曲，时闻芳树春。	骆宾王	王昭君	敛缄金玉古愁唯时	五言律诗
碧落澄秋景，玄门启曙关。人疑列御至，客似令威还。羽盖徒欣仰，云车未可攀。只应倾玉醴，时许寄颓颜。	骆宾王	于紫云观赠道士	碧玄人客羽云只时	五言律诗
捧檄辞幽径，鸣榔下贵洲。惊涛疑跃马，积气似连牛。月迥寒沙净，风急夜江秋。不学浮云影，他乡空滞留。	骆宾王	渡瓜步江	捧鸣惊积月风不他	五言律诗
眷然怀楚奏，怅矣背秦关。涸鳞惊照辙，坠羽怯虚弯。素服三川化，乌裘十上还。莫言无皓齿，时俗薄朱颜。	骆宾王	途中有怀	眷怅涸坠素乌莫时	五言律诗
行役忽离忧，复此怆分流。溅石回湍咽，萦丛曲涧幽。阴岩常结晦，宿莽竞含秋。况乃霜晨早，寒风入戍楼。	骆宾王	至分水戍	行复溅萦阴宿况寒	五言律诗
归怀剩不安，促榜犯风澜。落宿含楼近，浮月带江寒。喜逐行前至，忧从望里宽。今夜南枝鹊，应无绕树难。	骆宾王	望乡夕泛	归促落浮喜忧今应	五言律诗
天涯非日观，地屺望星楼。练光摇乱马，剑气上连牛。草湿姑苏夕，叶下洞庭秋。欲知凄断意，江上涉安流。	骆宾王	久客临海有怀	天地练剑草叶欲江	五言律诗
游人自卫返，背客隔淮来。倾盖金兰合，忘筌玉叶开。繁花明日柳，疏蕊落风梅。将期重交态，时慰不然灰。	骆宾王	游兖部逢孔君自卫来欣然相	游背倾忘繁疏将时	五言律诗
闲居寡言宴，独坐惨风尘。忽见严冬尽，方知列宿春。夜将寒色去，年共晓光新。耿耿他乡夕，无由展旧亲。	骆宾王	西京守岁	闲独忽方夜年耿无	五言律诗
闻君招隐地，仿佛武陵春。缉芰知还楚，披榛似避秦。崩查年祀积，幽草岁时新。一谢沧浪水，安知有逸人。	骆宾王	同辛簿简仰酬思玄上人林泉	闻仿缉披崩幽一安	五言律诗
芳晨临上月，幽赏狎中园。有蝶堪成梦，无羊可触藩。忘怀南涧藻，蠲思北堂萱。坐叹华滋歇，思君谁为言。	骆宾王	同辛簿简仰酬思玄上人林泉	芳幽有无忘蠲坐思	五言律诗
林泉恣探历，风景暂裴徊。客有迁莺处，人无结驷来。聚花如薄雪，沸水若轻雷。今日徒招隐，终知异凿坏。	骆宾王	同辛簿简仰酬思玄上人林泉	林风客人聚沸今终	五言律诗
俗远风尘隔，春还初服迟。林疑中散地，人似上皇时。芳杜湘君曲，幽兰楚客词。山中有春草，长似寄相思。	骆宾王	同辛簿简仰酬思玄上人林泉	俗春林人芳幽山长	五言律诗
青牛游华岳，赤马走吴宫。玉柱离鸿怨，金罍浮蚁空。日霁崤陵雨，尘起洛阳风。唯当玄度月，千里与君同。	骆宾王	秋日饯陆道士陈文林	青赤玉金日尘唯千	五言律诗
边烽警榆塞，侠客度桑干。柳叶开银镝，桃花照玉鞍。满月临弓影，连星入剑端。不学燕丹客，空歌易水寒。	骆宾王	送郑少府入辽共赋侠客远从	边侠柳桃满连不空	五言律诗
星楼望蜀道，月峡指吴门。万行流别泪，九折切惊魂。雪影含花落，云阴带叶昏。还愁三径晚，独对一清尊。	骆宾王	送费六还蜀	星月万九雪云还独	五言律诗
我留安豹隐，君去学鹏抟。岐路分襟易，风云促膝难。夕涨流波急，秋山落日寒。惟有思归引，凄断为君弹。	骆宾王	秋日送侯四得弹字	我君岐风夕秋惟凄	五言律诗
挂瓢余隐舜，负鼎尔干汤。竹叶离樽满，桃花别路长。低河耿秋色，落月抱寒光。素书如可嗣，幽谷𥩟宾行。	骆宾王	秋日送尹大赴京	挂负竹桃低落素幽	五言律诗
通庄抵旧里，沟水泣新知。断云飘易滞，连露积难披。素风啼迥堞，惊月绕疏枝。无力励短翰，轻举送长离。	骆宾王	秋夜送閰五还润州	通沟断连素惊无轻	五言律诗
振衣游紫府，飞盖背青田。虚心恒警露，孤影尚凌烟。离歌凄妙曲，别操绕繁弦。在阴如可和，轻响会闻天。	骆宾王	送王明府参选赋得鹤	振飞虚孤离别在轻	五言律诗
寂寥心事晚，摇落岁时秋。共此伤年髪，相看惜去留。当歌应破涕，哀命返穷愁。别后能相忆，东陵有故侯。	骆宾王	秋日送别	寂摇共相当哀别东	五言律诗
芳尊徒自满，别恨转难胜。客似游江岸，人疑上灞陵。寒更承夜永，凉景向秋澄。离心何以赠，自有玉壶冰。	骆宾王	别李峤得胜字	芳别客人寒凉离自	五言律诗
淮沂泗水地，梁甫汶阳东。别路青骊远，离尊绿蚁空。柳寒凋密翠，棠晚落疏红。别后相思曲，凄断入琴风。	骆宾王	在衮州饯宋五之问	淮梁别离柳棠别凄	五言律诗
灵峰标胜境，神府枕通川。玉殿斜连汉，金堂迥架烟。断风疏晚竹，流水切危弦。别有青门外，空怀玄圃仙。	骆宾王	游灵公观	灵神玉金断流别空	五言律诗
返照下层岑，物外狎招寻。兰径薰幽珮，槐庭落暗金。谷静风声彻，山空月色深。一遣樊笼累，唯余松桂心。	骆宾王	夏日游山家同夏少府	返物兰槐谷山一唯	五言律诗
展骥端居暇，登龙喜宴同。缔赏三清满，承欢六义通。野晦寒阴积，潭虚夕照空。顾惭非梦鸟，滥此厕雕虫。	骆宾王	初秋登王司马楼宴得同字	展登缔承野潭顾滥	五言律诗
千里风云契，一朝心赏同。意尽深交合，神灵俗累空。草带销寒翠，花枝发夜红。唯将澹若水，长揖古人风。	骆宾王	初秋于窦六郎宅宴	千一意神草花唯长	五言律诗
二三物外友，一百杖头钱。赏洽袁公地，情披乐令天。促席鸾觞满，当炉兽炭然。何须攀桂树，逢此自留连。	骆宾王	冬日宴	二一赏情促当何逢	五言律诗
幸遇清明节，欣逢旧练人。刻花争脸态，写月竞眉新。晕罢空余月，诗成倂道春。谁知怀玉者，含响未吟晨。	骆宾王	镂鸡子	幸欣刻写晕诗谁含	五言律诗
美女出东邻，容与上天津。整衣香满路，移步袜生尘。水下看妆影，眉头画月新。寄言曹子建，个是洛川神。	骆宾王	咏美人在天津桥	美容整移水眉寄个	五言律诗
愿言游泗水，支离去二漳。道术君所笃，筌蹄余自忘。雪威侵竹冷，秋爽带池凉。欲验离襟切，岐路在他乡。	骆宾王	送宋五之问得凉字	愿支道筌雪秋欲岐	五言律诗
独坐怀明发，长谣苦未安。自应迷北叟，谁肯问南冠。生死交情异，殷忧岁序阑。空余朝夕鸟，相伴夜啼寒。	骆宾王	宪台出絷寒夜有怀	独长自谁生殷空相	五言律诗
开筵枕德水，辍棹舣仙舟。贝阙桃花浪，龙门竹箭流。当歌凄别曲，对酒泣离忧。还望青门外，空见白云浮。	骆宾王	送郭少府探得忧字	开辍贝龙当对还空	五言律诗
神交尚投漆，虚室罢游兰。网积窗文乱，苔深履迹残。雪明书帐冷，水静墨池寒。独此琴台夜，流水为谁弹。	骆宾王	冬日过故人任处士书斋	神虚网苔雪水独流	五言律诗
一丘余枕石，三越尔怀铅。离亭分鹤盖，别岸指龙川。露下蝉声断，寒来雁影连。如何沟水上，凄断听离弦。	骆宾王	送刘少府游越州	一三离别露寒如凄	五言律诗
重岩抱危石，幽涧曳轻云。绕镇仙衣动，飘蓬羽盖分。锦色连花静，苔光带叶熏。讵知吴会影，长抱谷城文。	骆宾王	赋得白云抱幽石	重幽绕飘锦苔讵长	五言律诗
千里年光静，四望春云生。椠日祥光举，疏云瑞叶轻。盖阴笼迥树，阵影抱危城。非将吴会远，飘荡帝乡情。	骆宾王	赋得春云处处生	千四椠疏盖阵非飘	五言律诗
西陆蝉声唱，南冠客思侵。那堪玄鬓影，来对白头吟。露重飞难进，风多响易沉。无人信高洁，谁为表予心。	骆宾王	在岳咏蝉	西南那来露风无谁	五言律诗
列名通地纪，疏派合天津。波随月色净，态逐桃花春。照霞如隐石，映柳似沉鳞。终当挹上善，属意澹交人。	骆宾王	咏水	列疏波态照映终属	五言律诗
唼藻沧江远，衔卢紫塞长。雾深迷晓景，风急断秋行。阵照通宵月，书封几夜霜。无复能鸣分，空知愧稻粱。	骆宾王	同张二咏雁	唼衔雾风阵书无空	五言律诗
龙云玉叶上，鹤雪瑞花新。影乱铜乌吹，光销玉马津。含辉明素篆，隐迹表祥轮。幽兰不可俪，徒自绕阳春。	骆宾王	咏雪	龙鹤影光含隐幽徒	五言律诗
朔空曾纪历，带地旧疏泉。色泛临砀瑞，香流赴蜀仙。款交欣散玉，洽友悦沉钱。无复中山赏，空吟吴会篇。	骆宾王	咏云酒	朔带色香款洽无空	五言律诗
洛川流雅韵，秦道擅苛威。听歌梁上动，应律管中飞。光飘神女袜，影落羽人衣。愿言心未翳，终冀效轻微。	骆宾王	尘灰	洛秦听应光影愿终	五言律诗
紫陌炎氛歇，青苹晚吹浮。乱竹摇疏影，萦池织细流。飘香曳舞袖，带粉泛妆楼。不分君恩绝，纨扇曲中秋。	骆宾王	秋晨同淄川毛司马秋九咏	紫青乱萦飘带不纨	五言律诗
南陆铜浑改，西郊玉叶轻。泛斗瑶光动，临阳瑞色明。盖阴连凤阙，阵影翼龙城。讵知时不遇，空伤流滞情。	骆宾王	秋晨同淄川毛司马秋九咏	南西泛临盖阵讵空	五言律诗
九秋行已暮，一枝聊暂安。隐榆非谏楚，噪柳异悲潘。分形妆薄鬓，镂影饰危冠。自怜疏影断，寒林夕吹寒。	骆宾王	秋晨同淄川毛司马秋九咏	九一隐噪分镂自寒	五言律诗
玉关寒气早，金塘秋色归。泛掌光逾净，添荷滴尚微。变霜凝晓液，承月委圆辉。别有吴台上，应湿楚臣衣。	骆宾王	秋晨同淄川毛司马秋九咏	玉金泛添变承别应	五言律诗
云披玉绳净，月满镜轮圆。裛露珠晖冷，凌霜桂影寒。漏彩含疏薄，浮光漾急澜。西园徒自赏，南飞终未安。	骆宾王	秋晨同淄川毛司马秋九咏	云月裛凌漏浮西南	五言律诗
贝阙寒流彻，玉轮秋浪清。图云锦色净，写月练花明。泛曲鹍弦动，随轩凤辖惊。唯当御沟上，凄断送归情。	骆宾王	秋晨同淄川毛司马秋九咏	贝玉图写泛随唯凄	五言律诗
玉虬分静夜，金萤照晚凉。含辉疑泛月，带火怯凌霜。散彩萦虚牖，飘花绕洞房。下帷如不倦，当解惜余光。	骆宾王	秋晨同淄川毛司马秋九咏	玉金含带散飘下当	五言律诗
擢秀三秋晚，开芳十步中。分黄俱笑日，含翠共摇风。碎影涵流动，浮香隔岸通。金翘徒可泛，玉斝竟谁同。	骆宾王	秋晨同淄川毛司马秋九咏	擢开分含碎浮金玉	五言律诗
联翩辞海曲，遥曳指江干。阵去金河冷，书归玉塞寒。带月凌空易，迷烟逗浦难。何当同顾影，刷羽泛清澜。	骆宾王	秋晨同淄川毛司马秋九咏	联遥阵书带迷何刷	五言律诗
可叹浮生促，吁嗟此路难。丘陵一起恨，言笑几时欢。萧索郊埏晚，荒凉井径寒。谁当门下客，独见有任安。	骆宾王	乐大夫挽词五首一	可吁丘言萧荒谁独	五言律诗
昔去梅笳发，今来薤露晞。彤驺朝帝阙，丹旐背王畿。城郭犹疑是，原陵稍觉非。九原如可作，千载与谁归。	骆宾王	乐大夫挽词五首三	昔今彤丹城原九千	五言律诗
一旦先朝菌，千秋掩夜台。青乌新兆去，白马故人来。草露当春泣，松风向暮哀。宁知荒垅外，吊鹤自裴徊。	骆宾王	乐大夫挽词五首四	一千青白草松宁吊	五言律诗
忽见泉台路，犹疑水镜悬。何如开白日，非复睹青天。华表迎千岁，幽扃送百年。独嗟流水引，长掩伯牙弦。	骆宾王	乐大夫挽词五首五	忽犹何非华幽独长	五言律诗
百龄嗟倏忽，一旦向山阿。丹桂销已尽，青松哀更多。薰风虚听曲，薤露反成歌。自有藏舟处，谁怜隙驷过。	骆宾王	丹阳刺史挽词三首一	百一丹青薰薤自谁	五言律诗
恻怆恒山羽，留连棣萼篇。佳城非旧日，京兆即新阡。城郭三千岁，丘陵几万年。唯余松柏垅，朝夕起寒烟。	骆宾王	丹阳刺史挽词三首二	恻留佳京城丘唯朝	五言律诗
短歌三献曲，长夜九泉台。此室玄扃掩，何年白日开。荒郊疏古木，寒隧积陈荄。独此伤心地，松声薄暮来。	骆宾王	丹阳刺史挽词三首三	短长此何荒寒独松	五言律诗
征帆恣远寻，逶迤过称心。凝滞蘅𦶜岸，沿洄楂柚林。穿溆不厌曲，舣潭惟爱深。为乐凡几许，听取舟中琴。	骆宾王	称心寺	征逶凝沿穿舣为听	五言律诗
共寻招隐寺，初识戴颙家。还依旧泉壑，应改昔云霞。绿竹寒天笋，红蕉腊月花。金绳倘留客，为系日光斜。	骆宾王	陪润州薛司空丹徒桂明府游	共初还应绿红金为	五言律诗
登临开胜托，眺瞩尽良游。岩崿萦纡上，澄潭屈曲流。泛兰清兴洽，折桂野文遒。别后相思处，崎岖碧涧幽。	武三思	宴龙泓	登眺岩澄泛折别崎	五言律诗
彼木生何代，为槎复几年。欲乘银汉曲，先泛玉池边。拥溜根横岸，沉波影倒悬。无劳问蜀客，此处即高天。	武三思	凝碧池侍宴应制得出水槎	彼为欲先拥沉无此	五言律诗
逐赏平阳第，鸣笳上苑东。鸟吟千户竹，蝶舞百花丛。时攀小山桂，共挹大王风。坐客无劳起，秦箫曲未终。	张易之	侍从过公主南宅侍宴探得风	逐鸣鸟蝶时共坐秦	五言律诗
平明出御沟，解缆坐回舟。绿水澄明月，红罗结绮楼。弦歌争浦入，冠盖逐川流。白鱼臣作伴，相对舞王舟。	张易之	泛舟侍宴应制	平解绿红弦冠白相	五言律诗
淮南有小山，嬴女隐其间。折桂芙蓉浦，吹箫明月湾。扇掩将雏曲，钗承堕马鬟。欢情本无限，莫掩洛城关。	张昌宗	太平公主山亭侍宴	淮嬴折吹扇钗欢莫	五言律诗
重关钟漏通，夕敞凤皇宫。双阙祥烟里，千门明月中。酒杯浮湛露，歌曲唱风流。侍臣咸醉止，恒惭恩遇崇。	薛曜	正夜侍宴应诏	重夕双千酒歌侍恒	五言律诗
瑞云千里映，祥辉四望新。随风乱鸟翅，泛水结鱼鳞。布叶疑临夏，开花讵待春。愿得承嘉景，无令掩桂轮。	于季子	咏云	瑞祥随泛布开愿无	五言律诗
卉草诚幽贱，枯朽绝因依。忽逢借羽翼，不觉生光辉。直念恩华重，长嗟报效微。方思助日月，为许愿曾飞。	于季子	咏萤	卉枯忽不直长方为	五言律诗
婀娜当轩树，䒠茸倚兰殿。叶艳九春华，香摇五明扇。余花鸟弄尽，新叶虫书遍。零落心自知，芳菲君不见。	乔知之	长信宫中树	婀䒠叶香余新零芳	五言律诗
妾身本薄命，轻弃城南隅。庭前厌芍药，山上采蘼芜。春风罥纨袖，零露湿罗襦。羞将憔悴日，提笼逢故夫。	乔知之	下山逢故夫	妾轻庭山春零羞提	五言律诗
金阁惜分香，铅华不重妆。空余歌舞地，犹是为君王。哀弦调已绝，艳曲不须长。共看西陵暮，秋烟起白杨。	乔知之	铜雀妓	金铅空犹哀艳共秋	五言律诗
紫禁肃晴氛，朱楼落晓云。豫游龙驾转，天乐凤箫闻。竹外仙亭出，花间辇路分。微臣一何幸，词赋奉明君。	乔知之	侍宴应制得分字	紫朱豫天竹花微词	五言律诗
年光陌上发，香辇禁中游。草绿鸳鸯殿，花红翡翠楼。天杯承露酌，仙管杂风流。今日陪欢豫，皇恩不可酬。	乔知之	梨园亭子侍宴	年香草花天仙今皇	五言律诗
沙场三万里，猛将五千兵。旌断冰溪戍，笳吹铁关城。阴云暮下雪，寒日昼无晶。直为怀恩苦，谁知边塞情。	乔备	出塞	沙猛旌笳阴寒直谁	五言律诗
秋入长门殿，木落洞房虚。妾思宵徒静，君恩日更疏。坠露清金阁，流萤点玉除。还将闺里恨，遥问马相如。	乔备	长门怨	秋木妾君坠流还遥	五言律诗
山树落梅花，飞落野人家。野人何所有，满瓮阳春酒。携酒上春台，行歌伴落梅。醉罢卧明月，乘梦游天台。	刘希夷	春日行歌	山飞野满携行醉乘	五言律诗
将军陷虏围，边务息戎机。霜雪交河尽，旌旗入塞飞。晓光随马度，春色伴人归。课绩朝明主，临轩拜武威。	刘希夷	横吹曲辞入塞	将边霜旌晓春课临	五言律诗
青楼挂明镜，临照不胜悲。白发今如此，人生能几时。秋风下山路，明月上春期。叹息君恩尽，容颜不可思。	刘希夷	览镜	青临白人秋明叹容	五言律诗
佳人眠洞房，回首见垂杨。寒尽鸳鸯被，春生玳瑁床。庭阴幕青霭，帘影散红芳。寄语同心伴，迎春且薄妆。	刘希夷	晚春	佳回寒春庭帘寄迎	五言律诗
日暮秋风起，关山断别情。泪随黄叶下，愁向绿樽生。野路归骖转，河洲宿鸟惊。宾游宽旅宴，王事促严程。	刘希夷	送友人之新丰	日关泪愁野河宾王	五言律诗
鸿鹄振羽翮，翻飞入帝乡。朝鸣集银树，暝宿下金塘。日月天门近，风烟夜路长。自怜穷浦雁，岁岁不随阳。	刘希夷	饯李秀才赴举	鸿翻朝暝日风自岁	五言律诗
微月生西海，幽阳始代升。圆光正东满，阴魂已朝凝。太极生天地，三元更废兴。至精谅斯在，三五谁能征。	陈子昂	感遇诗三十八首一	微幽圆阴太三至三	五言律诗
兰若生春夏，芊蔚何青青。幽独空林色，朱蕤冒紫茎。迟迟白日晚，袅袅秋风生。岁华尽摇落，芳意竟何成。	陈子昂	感遇诗三十八首二	兰芊幽朱迟袅岁芳	五言律诗
乐羊为魏将，食子殉军功。骨肉且相薄，他人安得忠。吾闻中山相，乃属放麑翁。孤兽犹不忍，况以奉君终。	陈子昂	感遇诗三十八首四	乐食骨他吾乃孤况	五言律诗
市人矜巧智，于道若童蒙。倾夺相夸侈，不知身所终。曷见玄真子，观世玉壶中。窅然遗天地，乘化入无穷。	陈子昂	感遇诗三十八首五	市于倾不曷观窅乘	五言律诗
白日每不归，青阳时暮矣。茫茫吾何思，林卧观无始。众芳委时晦，𫛸鴂鸣悲耳。鸿荒古已颓，谁识巢居子。	陈子昂	感遇诗三十八首七	白青茫林众𫛸鸿谁	五言律诗
林居病时久，水木澹孤清。闲卧观物化，悠悠念无生。青春始萌达，朱火已满盈。徂落方自此，感叹何时平。	陈子昂	感遇诗三十八首十三	林水闲悠青朱徂感	五言律诗
临岐泣世道，天命良悠悠。昔日殷王子，玉马遂朝周。宝鼎沦伊谷，瑶台成古丘。西山伤遗老，东陵有故侯。	陈子昂	感遇诗三十八首十四	临天昔玉宝瑶西东	五言律诗
逶迤势已久，骨鲠道斯穷。岂无感激者，时俗颓此风。灌园何其鄙，皎皎于陵中。世道不相容，嗟嗟张长公。	陈子昂	感遇诗三十八首十八	逶骨岂时灌皎世嗟	五言律诗
微霜知岁晏，斧柯始青青。况乃金天夕，浩露沾群英。登山望宇宙，白日已西暝。云海方荡潏，孤鳞安得宁。	陈子昂	感遇诗三十八首二十二	微斧况浩登白云孤	五言律诗
挈瓶者谁子，姣服当青春。三五明月满，盈盈不自珍。高堂委金玉，微缕悬千钧。如何负公鼎，被敚笑时人。	陈子昂	感遇诗三十八首二十四	挈姣三盈高微如被	五言律诗
荒哉穆天子，好与白云期。宫女多怨旷，层城闭蛾眉。日耽瑶池乐，岂伤桃李时。青苔空萎绝，白发生罗帷。	陈子昂	感遇诗三十八首二十六	荒好宫层日岂青白	五言律诗
可怜瑶台树，灼灼佳人姿。碧华映朱实，攀折青春时。岂不盛光宠，荣君白玉墀。但恨红芳歇，凋伤感所思。	陈子昂	感遇诗三十八首三十	可灼碧攀岂荣但凋	五言律诗
仲尼探元化，幽鸿顺阳和。大运自盈缩，春秋递来过。盲飙忽号怒，万物相纷劘。溟海皆震荡，孤凤其如何。	陈子昂	感遇诗三十八首三十八	仲幽大春盲万溟孤	五言律诗
鸱夷双白玉，此玉有缁磷。悬之千金价，举世莫知真。丹青非异色，轻重有殊伦。勿信玉工言，徒悲荆国人。	陈子昂	观荆玉篇	鸱此悬举丹轻勿徒	五言律诗
南星中大火，将子涉清淇。西林改微月，征斾空自持。碧潭去已远，瑶华折遗谁。若问辽阳戍，悠悠天际旗。	陈子昂	征东至淇门答宋十一参军之	南将西征碧瑶若悠	五言律诗
皎皎白林秋，微微翠山静。禅居感物变，独坐开轩屏。风泉夜声杂，月露宵光冷。多谢忘机人，尘忧未能整。	陈子昂	酬晖上人秋夜山亭有赠	皎微禅独风月多尘	五言律诗
闻道白云居，窈窕青莲宇。岩泉万丈流，树石千年古。林卧对轩窗，山阴满庭户。方释尘事劳，从君袭兰杜。	陈子昂	酬晖上人夏日林泉	闻窈岩树林山方从	五言律诗
遥遥去巫峡，望望下章台。巴国山川尽，荆门烟雾开。城分苍野外，树断白云隈。今日狂歌客，谁知入楚来。	陈子昂	度荆门望楚	遥望巴荆城树今谁	五言律诗
故乡杳无际，日暮且孤征。川原迷旧国，道路入边城。野戍荒烟断，深山古木平。如何此时恨，噭噭夜猿鸣。	陈子昂	晚次乐乡县	故日川道野深如噭	五言律诗
钟梵经行罢，香林坐入禅。岩庭交杂树，石濑泻鸣泉。水月心方寂，云霞思独玄。宁知人世里，疲病得攀缘。	陈子昂	同王员外雨后登开元寺南楼	钟香岩石水云宁疲	五言律诗
平生白云意，疲薾愧为雄。君王谬殊宠，旌节此从戎。挪绳当系虏，单马岂邀功。孤剑将何托，长谣塞上风。	陈子昂	东征答朝臣相送	平疲君旌挪单孤长	五言律诗
古壁仙人画，丹青尚有文。独舞纷如雪，孤飞暧似云。自矜彩色重，宁忆故池群。江海联翩翼，长鸣谁复闻。	陈子昂	咏主人壁上画鹤寄乔主簿崔	古丹独孤自宁江长	五言律诗
边地无芳树，莺声忽听新。间关如有意，愁绝若怀人。明妃失汉宠，蔡女没胡尘。坐闻应落泪，况忆故园春。	陈子昂	居延海树闻莺同作	边莺间愁明蔡坐况	五言律诗
灼灼青春仲，悠悠白日升。声容何足恃，荣吝坐相矜。愿与金庭会，将待玉书征。还丹应有术，烟驾共君乘。	陈子昂	题李三书斋	灼悠声荣愿将还烟	五言律诗
匈奴犹未灭，魏绛复从戎。怅别三河道，言追六郡雄。雁山横代北，狐塞接云中。勿使燕然上，惟留汉将功。	陈子昂	送魏大从军	匈魏怅言雁狐勿惟	五言律诗
禺山金碧路，此地饶英灵。送君一为别，凄断故乡情。片云生极浦，斜日隐离亭。坐看征骑没，惟见远山青。	陈子昂	送殷大入蜀	禺此送凄片斜坐惟	五言律诗
别馆分周国，归骖入汉京。地连函谷塞，川接广阳城。望迥楼台出，途遥烟雾生。莫言长落羽，贫贱一交情。	陈子昂	落第西还别刘祭酒高明府	别归地川望途莫贫	五言律诗
转蓬方不定，落羽自惊弦。山水一为别，欢娱复几年。离亭暗风雨，征路入云烟。还因北山迳，归守东陂田。	陈子昂	落第西还别魏四懔	转落山欢离征还归	五言律诗
故人洞庭去，杨柳春风生。相送河洲晚，苍茫别思盈。白苹已堪把，绿芷复含荣。江南多桂树，归客赠生平。	陈子昂	送客	故杨相苍白绿江归	五言律诗
银烛吐青烟，金樽对绮筵。离堂思琴瑟，别路绕山川。明月隐高树，长河没晓天。悠悠洛阳道，此会在何年。	陈子昂	春夜别友人二首一	银金离别明长悠此	五言律诗
紫塞白云断，青春明月初。对此芳樽夜，离忧怅有余。清冷花露满，滴沥檐宇虚。怀君欲何赠，愿上大臣书。	陈子昂	春夜别友人二首二	紫青对离清滴怀愿	五言律诗
楚江复为客，征棹方悠悠。故人悯追送，置酒此南洲。平生亦何恨，夙昔在林丘。违此乡山别，长谣去国愁。	陈子昂	遂州南江别乡曲故人	楚征故置平夙违长	五言律诗
宝剑千金买，平生未许人。怀君万里别，持赠结交亲。孤松宜晚岁，众木爱芳春。已矣将何道，无令白首新。	陈子昂	送东莱王学士无竞	宝平怀持孤众已无	五言律诗
负书犹在汉，怀策未闻秦。复此穷秋日，芳樽别故人。黄金装屡尽，白首契逾新。空羡双凫舄，俱飞向玉轮。	陈子昂	送梁李二明府	负怀复芳黄白空俱	五言律诗
阳山淫雾雨，之子慎攀登。羌笮多珍宝，人言有爱憎。欲酬明主惠，当尽使臣能。勿以王阳道，迢递畏崚嶒。	陈子昂	送魏兵曹使嶲州得登字	阳之羌人欲当勿迢	五言律诗
金天方肃杀，白露始专征。王师非乐战，之子慎佳兵。海气侵南部，边风扫北平。莫卖卢龙塞，归邀麟阁名。	陈子昂	送著作佐郎崔融等从梁王东	金白王之海边莫归	五言律诗
黄鹤烟云去，青江琴酒同。离帆方楚越，沟水复西东。芙蓉生夏浦，杨柳送春风。明日相思处，应对菊花丛。	陈子昂	春晦饯陶七于江南同用风字	黄青离沟芙杨明应	五言律诗
谢病南山下，幽卧不知春。使星入东井，云是故交亲。惠风吹宝瑟，微月忆清真。凭轩一留醉，江海寄情人。	陈子昂	喜遇冀侍御珪崔司议泰之二	谢幽使云惠微凭江	五言律诗
蓟楼望燕国，负剑喜兹登。清规子方奏，单戟我无能。仲冬边风急，云汉复霜棱。慷慨竟何道，西南恨失朋。	陈子昂	登蓟城西北楼送崔著作融入	蓟负清单仲云慷西	五言律诗
美人挟赵瑟，微月在西轩。寂寞夜何久，殷勤玉指繁。清光委衾枕，遥思属湘沅。空帘隔星汉，犹梦感精魂。	陈子昂	月夜有怀	美微寂殷清遥空犹	五言律诗
山水开精舍，琴歌列梵筵。人疑白楼赏，地似竹林禅。对户池光乱，交轩岩翠连。色空今已寂，乘月弄澄泉。	陈子昂	夏日游晖上人房	山琴人地对交色乘	五言律诗
白玉仙台古，丹丘别望遥。山川乱云日，楼榭入烟霄。鹤舞千年树，虹飞百尺桥。还疑赤松子，天路坐相邀。	陈子昂	春日登金华观	白丹山楼鹤虹还天	五言律诗
金门有遗世，鼎实恣和邦。默语谁能识，琴樽寄北窗。子牟恋魏阙，渔父爱沧江。良时信同此，岁晚迹难双。	陈子昂	群公集毕氏林亭	金鼎默琴子渔良岁	五言律诗
人生固有命，天道信无言。青绳一相点，白璧遂成冤。请室闲逾邃，幽庭春未暄。寄谢韩安国，何惊狱吏尊。	陈子昂	宴胡楚真禁所	人天青白请幽寄何	五言律诗
昔时幽径里，荣耀杂春丛。今来玉墀上，销歇畏秋风。细叶犹含绿，鲜花未吐红。忘忧谁见赏，空此北堂中。	陈子昂	魏氏园林人赋一物得秋亭萱	昔荣今销细鲜忘空	五言律诗
寻春游上路，追宴入山家。主第簪缨满，皇州景望华。玉池初吐溜，珠树始开花。欢娱方未极，林阁散余霞。	陈子昂	晦日宴高氏林亭	寻追主皇玉珠欢林	五言律诗
三五月华新，遨游逐上春。相邀洛城曲，追宴小平津。楼上看珠妓，车中见玉人。芳宵殊未极，随意守灯轮。	陈子昂	上元夜效小庾体	三遨相追楼车芳随	五言律诗
烈祖顺三灵，文宗威四海。黄钺诛群盗，朱旗扫多罪。戢兵天下安，约法人心改。大哉干羽意，常见风云在。	张说	唐封泰山乐章凯和	烈文黄朱戢约大常	五言律诗
瑞雪带寒风，寒风入阴琯。阴琯方凝闭，寒风复凄断。宫似瑶林匝，庭如月华满。正赓挟纩词，非近温汤暖。	张说	奉和圣制温汤对雪应制	瑞寒阴寒宫庭正非	五言律诗
何许承恩宴，山亭风日好。绿嫩鸣鹤洲，阴秾鬬鸡道。果思夏来茂，花嫌春去早。行乐无限时，皇情及芳草。	张说	四月十三日诏宴宁王亭子赋	何山绿阴果花行皇	五言律诗
东第乘余兴，南园宴清洛。文学引邹枚，歌钟陈卫霍。风高大夫树，露下将军药。待闻出塞还，丹青上麟阁。	张说	药园宴武辂沙将军赋得洛字	东南文歌风露待丹	五言律诗
虎殿成鸿业，猿岩题凤赋。既荷大君恩，还蒙小山遇。秋吹迎弦管，凉云生竹树。共惜朱邸欢，无辞洛城暮。	张说	修书院学士奉敕宴梁王宅赋	虎猿既还秋凉共无	五言律诗
同居洛阳陌，经日懒相求。及尔江湖去，言别怅悠悠。楚云眇羁翼，海月倦行舟。爱而不可见，徒嗟芳岁流。	张说	送王光庭	同经及言楚海爱徒	五言律诗
共君春种瓜，本期清夏暑。瓜成人已去，失望将谁语。裛露摘香园，感味怀心许。偶逢西风便，因之寄鄂渚。	张说	寄姚司马	共本瓜失裛感偶因	五言律诗
婀娜金闺树，离披野田草。虽殊两地荣，幸共三春好。花殊鸟飞处，叶镂虫行道。真心独感人，惆怅令人老。	张说	代书答姜七崔九	婀离虽幸花叶真惆	五言律诗
我行春三月，山中百花开。披林入峭茜，攀磴陟崔嵬。白云半峰起，清江出峡来。谁知高深意，缅邈心幽哉。	张说	过蜀道山	我山披攀白清谁缅	五言律诗
云埃夜澄廓，山日晓晴鲜。叶落苍江岸，鸿飞白露天。磷磷含水石，幂幂覆林烟。客心久无绪，秋风殊未然。	张说	蜀路二首一	云山叶鸿磷幂客秋	五言律诗
抚剑空余勇，弯弧遂无力。老去事如何，据鞍长叹息。故交索将尽，后进稀相识。独怜半死心，尚有寒松直。	张说	巡边在河北作	抚弯老据故后独尚	五言律诗
楚老游山寺，提携观画壁。扬袂指辟支，睩眄相鬬阋。险哉透撞儿，千金赌一掷。成败身自受，傍人那叹息。	张说	㴩湖山寺	楚提扬睩险千成傍	五言律诗
坐啸人事闲，佳游野情发。山门送落照，湖口升微月。林寻猿狖居，水戏鼋鼍穴。朔风吹飞雁，芳草亦云歇。	张说	和尹懋秋夜游㴩湖	坐佳山湖林水朔芳	五言律诗
旧说江陵观，初疑神化来。空山结云阁，绮靡随风回。奈何任一柱，斯焉容众材。奇功非长世，今余草露台。	张说	一柱观	旧初空绮奈斯奇今	五言律诗
咿嚘不可信，以此败怀王。客死峣关路，返葬岐江阳。啼狖抱山月，饥狐猎野霜。一闻怀沙事，千载尽悲凉。	张说	过怀王墓	咿以客返啼饥一千	五言律诗
怀哉四壁时，未有五都价。百金谁见许，斗酒难为贳。落花生芳春，孤月皎清夜。复逢利交客，题户遥相谢。	张说	夜坐	怀未百斗落孤复题	五言律诗
塞上绵应折，江南草可结。欲持梅岭花，远竞榆关雪。日月无他照，山川何顿别。苟齐两地心，天问将安说。	张说	冬日见牧牛人担青草归	塞江欲远日山苟天	五言律诗
美酒酌悬瓢，真淳好相映。蜗房卷堕首，鹤颈抽长柄。雅色素而黄，虚心轻且劲。岂无雕刻者，贵此成天性。	张说	咏瓢	美真蜗鹤雅虚岂贵	五言律诗
默念群疑起，玄通百虑清。初心灭阳艳，复见湛虚明。悟灭心非尽，求虚见后生。应将无住法，修到不成名。	张说	杂诗四首四	默玄初复悟求应修	五言律诗
宿怀终南意，及此语云峰。夜闻竹涧静，晓望林岭重。春烟生古石，时鸟戏幽松。岂无山中赏，但畏心莫从。	张说	和张监游终南	宿及夜晓春时岂但	五言律诗
尊师厌尘去，精魄知何明。形气不复生，弟子空伤情。济北神如在，淮南药未成。共期终莫遂，寥落两无成。	张说	河上公	尊精形弟济淮共寥	五言律诗
寒山上半空，临眺尽寰中。是日巡游处，晴光远近同。川明分渭水，树暗辨新丰。岩壑清音暮，天歌起大风。	张说	奉和圣制登骊山瞩眺应制	寒临是晴川树岩天	五言律诗
洞府寒山曲，天游日旰回。披云看石镜，拂雪上金台。竹径龙骖下，松庭鹤辔来。双童还献药，五色耀仙材。	张说	奉和圣制幸白鹿观应制	洞天披拂竹松双五	五言律诗
青海和亲日，潢星出降时。戎王子婿宠，汉国舅家慈。春野开离䜩，云天起别词。空弹马上曲，讵减凤楼思。	张说	奉和圣制送金城公主适西蕃	青潢戎汉春云空讵	五言律诗
翼翼宸恩永，煌煌福地开。离光升宝殿，震气绕香台。上界幡花合，中天伎乐来。愿君无量寿，仙乐屡徘徊。	张说	奉和同皇太子过慈恩寺应制	翼煌离震上中愿仙	五言律诗
朗朗神居峻，轩轩瑞象威。圣君成愿果，太子拂天衣。至乐三灵会，深仁四皓归。还闻涡水曲，更绕白云飞。	张说	奉和同皇太子过慈恩寺应制	朗轩圣太至深还更	五言律诗
梁王池馆好，晓日凤楼通。竹町罗千卫，兰筵降两宫。清歌芳树下，妙舞落花中。臣觉筵中听，还如大国风。	张说	侍宴武三思山第应制赋得风	梁晓竹兰清妙臣还	五言律诗
进酒忘忧观，箫韶喜降临。帝尧敦族礼，王季友兄心。竹院龙鸣笛，梧宫凤绕林。大风将小雅，一字尽千金。	张说	奉和圣制过宁王宅应制	进箫帝王竹梧大一	五言律诗
绿竹初成苑，丹砂欲化金。乘龙与骖凤，歌吹满山林。爽气凝情迥，寒光映浦深。忘忧题此观，为乐赏同心。	张说	奉和圣制同玉真公主过大哥	绿丹乘歌爽寒忘为	五言律诗
宝镜颁神节，凝规写圣情。千秋题作字，长寿带为名。月向天边下，花从日里生。不承悬象意，谁辨照心明。	张说	奉和圣制赐王公千秋镜应制	宝凝千长月花不谁	五言律诗
孔圣家邹鲁，儒风蔼典坟。龙骖回旧宅，凤德咏余芬。入室神如在，升堂乐似闻。悬知一王法，今日待明君。	张说	奉和圣制经邹鲁祭孔子应制	孔儒龙凤入升悬今	五言律诗
回銮青岳观，帐殿紫烟峰。仙路迎三鸟，云衢驻两龙。园林看化塔，坛𫮃识余封。山外闻箫管，还如天上逢。	张说	侍宴蘘荷亭应制	回帐仙云园坛山还	五言律诗
千行发御柳，一叶下仙筇。青浦宸游至，朱城佳气浓。云霞交暮色，草树喜春容。蔼蔼天旗转，清笳入九重。	张说	侍宴浐水赋得浓字	千一青朱云草蔼清	五言律诗
青气含春雨，知从岱岳来。行云避师出，洒雨待车回。厌浥尘清道，空蒙柳映台。最宜三五夜，晴月九重开。	张说	奉和圣制同刘晃喜雨应制	青知行洒厌空最晴	五言律诗
今岁好拖钩，横衔敞御楼。长绳系日住，贯索挽河流。鬬力频催鼓，争都更上筹。春来百种戏，天意在宜秋。	张说	奉和圣制观拔河俗戏应制	今横长贯鬬争春天	五言律诗
周召尝分陕，诗书空复传。何如万乘眷，追赏二南篇。郡带洪河侧，宫临大道边。洛城将日近，佳气满山川。	张说	奉和圣制途次陕州应制	周诗何追郡宫洛佳	五言律诗
寒更玉漏催，晓色御前开。泱漭云阴积，氤氲风雪回。山知银作瓮，宫见璧成台。欲验丰年象，飘摇仙藻来。	张说	奉和圣制野次喜雪应制	寒晓泱氤山宫欲飘	五言律诗
温谷媚新丰，骊山横半空。汤池薰水殿，翠木暖烟宫。起疾逾仙药，无私合圣功。始知尧舜德，心与万人同。	张说	奉和圣制温泉言志应制	温骊汤翠起无始心	五言律诗
仲秋金帝起，五日土行昭。瑞表壬寅露，光传甲子宵。阴风吹大泽，梦日照昌朝。不独华封老，千年喜祝尧。	张说	皇帝降诞日集贤殿赐宴	仲五瑞光阴梦不千	五言律诗
堂邑山林美，朝恩晦日游。园亭含淑气，竹树绕春流。舞席千花妓，歌船五彩楼。群欢与王泽，岁岁满皇州。	张说	晦日诏宴永穆公主亭子赋得	堂朝园竹舞歌群岁	五言律诗
东壁图书府，西园翰墨林。诵诗闻国政，讲易见天心。位窃和羹重，恩叨醉酒深。缓歌春兴曲，情竭为知音。	张说	恩制赐食于丽正殿书院宴赋	东西诵讲位恩缓情	五言律诗
陇首名公石，来承圣札归。鱼龙生意态，钩剑动铓辉。字得神明保，词惭少女徽。谁家羽林将，又逐凤书飞。	张说	羽林恩召观御书王太尉碑	陇来鱼钩字词谁又	五言律诗
重华升宝历，轩帝眇闲居。政成天子孝，俗返上皇初。忘味因观乐，欢心寄合酺。自怜疲马意，恋恋主恩余。	张说	东都酺宴四首一	重轩政俗忘欢自恋	五言律诗
朱城尘曀灭，翠幕景情开。震震灵鼍起，翔翔舞凤来。雕盘装草树，绮乘结楼台。共喜光华日，酣歌捧玉杯。	张说	东都酺宴四首二	朱翠震翔雕绮共酣	五言律诗
晓月调金阙，朝暾对玉盘。争驰群鸟散，鬬伎百花团。遇圣人知幸，承恩物自欢。洛桥将举烛，醉舞拂归鞍。	张说	东都酺宴四首三	晓朝争鬬遇承洛醉	五言律诗
恺宴惟今席，余欢殊未穷。入云歌袅袅，向日伎丛丛。驶管催酣兴，留关待曲终。长安若为乐，应与万方同。	张说	东都酺宴四首四	恺余入向驶留长应	五言律诗
金坛启曙闱，真气肃微微。落月衔仙窦，初霞拂羽衣。香随龙节下，云逐凤箫飞。暂住蓬莱戏，千年始一归。	张说	道家四首奉敕撰一	金真落初香云暂千	五言律诗
窈窕流精观，深沉紫翠庭。金奁调上药，宝案读仙经。作赋看神雨，乘槎辨客星。秪应谢人俗，轻举托云𫐌。	张说	道家四首奉敕撰二	窈深金宝作乘秪轻	五言律诗
金炉承道诀，玉牒启玄机。云逐笙歌度，星流宫殿飞。乘风嬉浩荡，窥月弄光辉。唯有三山鹤，应同千载归。	张说	道家四首奉敕撰三	金玉云星乘窥唯应	五言律诗
道记开中箓，真官表上清。焚香三鸟至，炼药九仙成。天上灵书下，空中妙伎迎。迎来出烟雾，渺渺戏蓬瀛。	张说	道家四首奉敕撰四	道真焚炼天空迎渺	五言律诗
西掖持醇酒，东山就白云。开轩绿池映，命席紫兰芬。舞度花为伴，莺来管作群。太平多乐事，春物共氛氲。	张说	凤楼寻胜地	西东开命舞莺太春	五言律诗
凉风吹夜雨，萧瑟动寒林。正有高堂宴，能忘迟暮心。军中宜剑舞，塞上重笳音。不作边城将，谁知恩遇深。	张说	幽州夜饮	凉萧正能军塞不谁	五言律诗
窈窕留清馆，虚徐步晚阴。水连伊阙近，树接夏阳深。柳蔓怜垂拂，藤梢爱上寻。讶君轩盖侣，非复俗人心。	张说	崔礼部园亭得深字	窈虚水树柳藤讶非	五言律诗
凤吹遥将断，龙旗送欲还。倾都邀节使，传酌缓离颜。春碛沙连海，秋城月对关。和戎因赏魏，定远莫辞班。	张说	送郑大夫惟忠从公主入蕃	凤龙倾传春秋和定	五言律诗
东山怀卧理，南省怅悲翁。共见前途促，何知后会同。莫轻一筵宴，明日半成空。况尔新离阙，思归迷梦中。	张说	送崔二长史日知赴潞州	东南共何莫明况思	五言律诗
畴昔同声友，骞飞出凤池。风云一荡薄，日月屡参差。此别黄叶下，前期安可知。谁怜楚南树，不为岁寒移。	张说	同贺八送兖公赴荆州	畴骞风日此前谁不	五言律诗
常时好闲独，朋旧少相过。及尔宣风去，方嗟别日多。淮流春晼晚，江海路蹉跎。百岁屡分散，欢言复几何。	张说	饯唐州高使君	常朋及方淮江百欢	五言律诗
将星移北洛，神雨避东京。为负刚肠誉，还追强项名。白云向伊阙，黄叶散昆明。多谢弦歌宰，稀闻桴鼓声。	张说	送王晙自羽林赴永昌令	将神为还白黄多稀	五言律诗
闻道长岑令，奋翼宰旅门。长安东陌上，送客满朱轩。琴爵留佳境，山池借好园。兹游恨不见，别后缀离言。	张说	同王仆射山亭饯岑广武羲得	闻奋长送琴山兹别	五言律诗
河朔人无岁，荆南义廪开。将兴泛舟役，必仗济川才。夜月临江浦，春云历楚台。调饥坐相望，绣服几时回。	张说	送任御史江南发粮以赈河北	河荆将必夜春调绣	五言律诗
汉掖通沙塞，边兵护草腓。将行司马令，助以铁冠威。白露鹰初下，黄尘骑欲飞。明年春酒熟，留酌二星归。	张说	送王尚一严嶷二侍御赴司马	汉边将助白黄明留	五言律诗
斗酒贻朋爱，踌蹰出御沟。依然四牡别，更想八龙游。密亲仕燕冀，连年迩寇雠。因君阅河朔，垂泪语幽州。	张说	送李问政河北简兵	斗踌依更密连因垂	五言律诗
青组言从史，鸿都忽见求。款言人向老，饮别岁方秋。仿佛长安陌，平生是旧游。何时复相遇，宛在水中流。	张说	送薛植入京	青鸿款饮仿平何宛	五言律诗
数步圆塘水，双鸿戢羽仪。一飞乔木上，一返故林垂。澹泊含秋景，虚明抱夜规。无因留绝翰，云海意差池。	张说	相州前池别许郑二判官景先	数双一一澹虚无云	五言律诗
丝管清且哀，一曲倾一杯。气将然诺重，心向友朋开。古木无生意，寒云若死灰。赠君芳杜草，为植建章台。	张说	岳州宴别潭州王熊二首一	丝一气心古寒赠为	五言律诗
缙云连省阁，沟水遽西东。然诺心犹在，荣华岁不同。孤城临楚塞，远树入秦宫。谁念三千里，江潭一老翁。	张说	岳州宴别潭州王熊二首二	缙沟然荣孤远谁江	五言律诗
孤城抱大江，节使往朝宗。果是台中旧，依然水上逢。京华遥比日，疲老飒如冬。窃羡能言鸟，衔恩向九重。	张说	广州萧都督入朝过岳州宴饯	孤节果依京疲窃衔	五言律诗
和玉悲无已，长沙宦不成。天从扇枕愿，人遂倚门情。方外怀司马，江东忆步兵。问君栖泊处，空岭夜猿惊。	张说	岳州别姚司马绍之制许归侍	和长天人方江问空	五言律诗
送客之江上，其人美且才。风波万里阔，故旧十年来。剑拔蛟随断，弓张鸟自摧。阳桥书落落，驿马定先回。	张说	送岳州李十从军桂州	送其风故剑弓阳驿	五言律诗
昔滥貂蝉长，同承雨露霏。今参鱼鳖守，望美洞庭归。浦树悬秋影，江云烧落辉。离魂似征帆，恒往帝乡飞。	张说	岳州别赵国公王十一琚入朝	昔同今望浦江离恒	五言律诗
离筵非燕喜，别酒正销魂。念汝犹童孺，嗟予隔远藩。津亭拔心草，江路断肠猿。他日将何见，愁来独倚门。	张说	岳州别子均	离别念嗟津江他愁	五言律诗
异壤同羁窜，途中喜共过。愁多时举酒，劳罢或长歌。南海风潮壮，西江瘴疠多。于焉复分手，此别伤如何。	张说	端州别高六戬	异途愁劳南西于此	五言律诗
老亲依北海，贱子弃南荒。有泪皆成血，无声不断肠。此中逢故友，彼地送还乡。愿作枫林叶，随君度洛阳。	张说	南中别蒋五岑向青州	老贱有无此彼愿随	五言律诗
二年共游处，一旦各西东。请君聊驻马，看我转征蓬。画鹢愁南海，离驹思北风。何时似春雁，双入上林中。	张说	南中别陈七李十	二一请看画离何双	五言律诗
握手与君别，歧路赠一言。曹卿礼公子，楚媪馈王孙。倏尔生六翮，翻飞戾九门。常怀客鸟意，会答主人恩。	张说	南中别王陵成崇	握歧曹楚倏翻常会	五言律诗
惠好交情重，辛勤世事多。荆南久为别，蓟北远来过。寄目云中鸟，留欢酒上歌。影移春复间，迟暮两如何。	张说	幽州别阴长河行先	惠辛荆蓟寄留影迟	五言律诗
江如晓天净，石似暮霞张。征帆一流览，宛若巫山阳。楚客思归路，秦人谪异乡。猿鸣孤月夜，再使泪沾裳。	张说	和朱使欣道峡似巫山之作	江石征宛楚秦猿再	五言律诗
南土多为寇，西江尽畏途。山行阻篁竹，水宿碍萑蒲。使越才应有，征蛮力岂无。空传人赠剑，不见虎衔珠。	张说	和朱使欣二首一	南西山水使征空不	五言律诗
江势连山远，天涯此夜愁。霜空极天静，寒月带江流。思起南征棹，文高北望楼。自怜如坠叶，泛泛侣仙舟。	张说	和朱使欣二首二	江天霜寒思文自泛	五言律诗
兰成追宋玉，旧宅偶词人。笔涌江山气，文骄云雨神。包胥非救楚，随会反留秦。独有东阳守，来嗟古树春。	张说	过庾信宅	兰旧笔文包随独来	五言律诗
旅窜南方远，传闻北使来。旧庭知玉树，合浦识珠胎。白发因愁改，丹心托梦回。皇恩若再造，为忆不然灰。	张说	卢巴驿闻张御史张判官欲到	旅传旧合白丹皇为	五言律诗
北极辞明代，南溟宅放臣。丹诚由义尽，白发带愁新。鸟坠炎洲气，花飞洛水春。平生歌舞席，谁忆不归人。	张说	南中赠高六戬	北南丹白鸟花平谁	五言律诗
山城丰日暇，闭户见天心。东旷迎朝色，西楼引夕阴。书观千载近，学静二毛深。忽有南风至，吹君堂上琴。	张说	岳州山城	山闭东西书学忽吹	五言律诗
㴩湖佳可游，既近复能幽。林里栖精舍，山间转去舟。雁飞江月冷，猿啸野风秋。不是迷乡客，寻奇处处留。	张说	和尹懋秋夜游㴩湖	㴩既林山雁猿不寻	五言律诗
危楼泻洞湖，积水照城隅。命驾邀渔火，通家引凤雏。山晴红蘂匝，洲晓绿苗铺。举目思乡县，春光定不殊。	张说	与赵冬曦尹懋子均登南楼	危积命通山洲举春	五言律诗
湖上奇峰积，山中芳树春。何知绝世境，来遇赏心人。清旧岩前乐，呦嘤鸟兽驯。静言观听里，万法自成轮。	张说	游㴩湖上寺	湖山何来清呦静万	五言律诗
晦日嫌春浅，江浦看湔衣。道傍花欲合，枝上鸟犹稀。共忆浮桥晚，无人不醉归。寄书题此日，雁过洛阳飞。	张说	晦日	晦江道枝共无寄雁	五言律诗
西楚茱萸节，南淮戏马台。宁知沅水上，复有菊花杯。亭帐凭高出，亲朋自远来。短歌将急景，同使兴情催。	张说	湘州九日城北亭子	西南宁复亭亲短同	五言律诗
昔日接㒿倒，今我葛巾翻。宿酒何时醒，形骸不复存。忽闻有嘉客，躧步出闲门。桃花春径满，误识武陵源。	张说	翻著葛巾呈赵尹	昔今宿形忽躧桃误	五言律诗
忽惊石榴树，远出渡江来。戏问芭蕉叶，何愁心不开。微霜拂宫桂，凄吹扫庭槐。荣盛更如此，惭君独见哀。	张说	戏题草树	忽远戏何微凄荣惭	五言律诗
富贵还乡国，光华满旧林。秋风树不静，君子叹何深。故老空悬剑，邻交日散金。众芳摇落尽，独有岁寒心。	张说	和魏仆射还乡	富光秋君故邻众独	五言律诗
日御临双阙，天街俨百神。雷兹作解气，岁复建寅春。喜候开星驿，欢声发市人。金环能作赋，来入管弦声。	张说	和张监观赦	日天雷岁喜欢金来	五言律诗
世上求真客，天台去不还。传闻有仙要，梦寐在兹山。朱阙青霞断，瑶堂紫月闲。何时枉飞鹤，笙吹接人间。	张说	寄天台司马道士	世天传梦朱瑶何笙	五言律诗
天明江雾歇，洲浦棹歌来。绿水逶迤去，青山相向开。城临蜀帝祀，云接楚王台。旧知巫山上，游子共徘徊。	张说	下江南向夔州	天洲绿青城云旧游	五言律诗
旧馆分江日，凄然望落晖。相逢传旅食，临别换征衣。昔记山川是，今伤人代非。往来皆此路，生死不同归。	张说	还至端州驿前与高六别处	旧凄相临昔今往生	五言律诗
春色沅湘尽，三年客始回。夏云随北帆，同日过江来。水漫荆门出，山平郢路开。比肩羊叔子，千载岂无才。	张说	四月一日过江赴荆州	春三夏同水山比千	五言律诗
人务南亭少，风烟北院多。山花迷径路，池水拂藤萝。萍散鱼时跃，林幽鸟任歌。悠然白云意，乘兴抱琴过。	张说	湘州北亭	人风山池萍林悠乘	五言律诗
巫山云雨峡，湘水洞庭波。九辨人犹摈，三秋雁始过。旃裘吴地尽，髫荐楚言多。不果朝宗愿，其如江汉何。	张说	荆州亭入朝	巫湘九三旃髫不其	五言律诗
除夜清樽满，寒庭燎火多。舞衣连臂拂，醉坐合声歌。至乐都忘我，冥心自委和。今年只如此，来岁知如何。	张说	岳州守岁	除寒舞醉至冥今来	五言律诗
仙浦生罗袜，神京染素衣。裨山期益峻，照日幸增辉。夕伴龙媒合，朝游凤辇归。独怜范甑下，思绕画梁飞。	张说	咏尘	仙神裨照夕朝独思	五言律诗
婚礼知无贺，承家叹有辉。亲迎骥子跃，吉兆凤雏飞。温席开华扇，梁门换褧衣。遥思桃李日，应赋采苹归。	张说	阙题	婚承亲吉温梁遥应	五言律诗
旅泊青山夜，荒庭白露秋。洞房悬月影，高枕听江流。猿响寒岩树，萤飞古驿楼。他乡对摇落，倂觉起离忧。	张说	深渡驿	旅荒洞高猿萤他倂	五言律诗
碣馆英灵在，瑶山美谥尊。剪桐悲曩戏，攻玉怆新恩。宫仗传驰道，朝衣送国门。千秋谷门外，明月照西园。	张说	惠文太子挽歌二首一	碣瑶剪攻宫朝千明	五言律诗
梁国深文雅，淮王爱道仙。帝欢同宴日，神夺上宾年。旒旐飞行树，帷宫宿野烟。指言君爱弟，挥泪满山川。	张说	惠文太子挽歌二首二	梁淮帝神旒帷指挥	五言律诗
西华三公族，东闱五可才。玉环初受庆，金玦反逢灾。桂殿花空落，桐园月自开。朝云将暮雨，长绕望思台。	张说	节义太子杨妃挽歌二首一	西东玉金桂桐朝长	五言律诗
昔日三朝路，逶迤四望车。绣腰长命绮，隐髻连枝花。今春戾园树，索然无岁华。共伤千载后，惟号一王家。	张说	节义太子杨妃挽歌二首二	昔逶绣隐今索共惟	五言律诗
五瑞分王国，双珠映后家。文飞书上凤，武结笥中蛇。出豫荣前马，回鸾丧后车。衮衣将锡命，泉路有光华。	张说	韦谯公挽歌二首一	五双文武出回衮泉	五言律诗
国骋双骐骥，庭仪两凤皇。将星连相位，玉树伴金乡。歌舞侯家艳，轩裘戚里光。安知杜陵下，碑版已相望。	张说	韦谯公挽歌二首二	国庭将玉歌轩安碑	五言律诗
王宰丹青化，春卿礼乐才。缁衣传旧职，华衮赠新哀。路泣群官送，山嘶驷马回。佳辰无白日，宾阁有青苔。	张说	右丞相苏公挽歌二首一	王春缁华路山佳宾	五言律诗
门歌出野田，冠带寝穷泉。万事皆身外，平生尚目前。西垣紫泥綍，东岳白云篇。自惜同声处，从今遂绝弦。	张说	右丞相苏公挽歌二首二	门冠万平西东自从	五言律诗
相宅隆坤宝，承家占海封。庭中男执雁，门外女乘龙。鸣玉游三省，𪭢金侍九重。一朝宾客散，留剑在青松。	张说	崔尚书挽词	相承庭门鸣𪭢一留	五言律诗
叹息书林友，才华天下选。并赋三阳宫，集诗集贤殿。具物衣如在，咄嗟长不见。既哀薤露词，岂忘平生眷。	张说	右侍郎集贤院学士徐公挽词	叹才并集具咄既岂	五言律诗
海岱英灵气，胶庠礼乐资。风流满天下，人物擅京师。疾起扬雄赋，魂游谢客诗。从今好文主，遗恨不同时。	张说	崔司业挽歌二首一	海胶风人疾魂从遗	五言律诗
象设存华馆，威仪下墓田。凤池伤旧草，麟史泣遗编。帷盖墟烟没，干旌陇日悬。古来埋玉树，流恨满山川。	张说	崔司业挽歌二首二	象威凤麟帷干古流	五言律诗
锦帐为郎日，金门待诏时。杨宫先上赋，柏殿几连诗。瞬息琴歌断，凄凉箫挽悲。那堪霸陵岸，回首望京师。	张说	李工部挽歌三首一	锦金杨柏瞬凄那回	五言律诗
宅兆西陵上，平生雅志从。城临丹阙近，山望白云重。会葬知元伯，看碑识蔡邕。无由接神理，挥涕向青松。	张说	李工部挽歌三首二	宅平城山会看无挥	五言律诗
常时好宾客，永日对弦歌。是日归泉下，伤心无奈何。墓庭人已散，祭处鸟来过。碑石生苔藓，荣名岂复多。	张说	李工部挽歌三首三	常永是伤墓祭碑荣	五言律诗
忠鲠难为事，平生尽畏途。如弦心自直，秀木势恒孤。诏葬南陵道，神游北斗枢。贵门传万石，余庆在双珠。			忠平如秀诏神贵余	五言律诗
爵位题龙旐，威仪出凤城。路傍人泣送，门外马嘶迎。万事非吾有，千悲是世情。昔焉称夏日，今也谥冬卿。	张说	赠工部尚书冯公挽歌三首	爵威路门万千昔今	五言律诗
窅然长夜台，举世可哀哉。泉户一朝闭，松风四面来。石碑填駮藓，珠服聚尘埃。谁言辽东鹤，千年往复回。	张说	赠工部尚书冯公挽歌三首	窅举泉松石珠谁千	五言律诗
蒲密遥千载，鸣琴始一追。公卿传世范，仁义续灵基。不待南游禄，何先北帝期。玉棺从此闭，金鼎代相欺。	张说	徐高御挽歌	蒲鸣公仁不何玉金	五言律诗
客来已两春，更瞻韶光早。花鸟既环合，江山复骈抱。楼形写北潭，堞势凌青岛。白云谢归雁，驰怀洛阳道。	张均	和尹懋登南楼	客更花江楼堞白驰	五言律诗
离忧耿未和，春虑忽蹉跎。择木猿知去，寻泥燕独过。惊花翻霁日，垂柳拂烟波。激意屡怡赏，无如乡念何。	张均	江上逢春	离春择寻惊垂激无	五言律诗
客心惊暮序，宾雁下沧洲。共赏重阳节，言寻戏马游。湖风扶戍柳，江雨暗山楼。且酌东篱酒，聊祛南国忧。	张均	九日巴丘登高	客宾共言湖江且聊	五言律诗
远水沉西日，寒沙聚夜鸥。平湖乘月满，飞棹接星流。黄叶鸣凄吹，苍葭扫暗洲。愿移沧浦赏，归待颍川游。	张均	和尹懋秋夜游㴩湖二首一	远寒平飞黄苍愿归	五言律诗
湾潭幽意深，杳霭涌寒岑。石痕秋水落，岚气夕阳沉。澄彻天为底，渊玄月作心。青溪非大隐，归弄白云浔。	张均	和尹懋秋夜游㴩湖二首二	湾杳石岚澄渊青归	五言律诗
晚景寒鸦集，秋风旅雁归。水光浮日出，霞彩暎江飞。洲白芦花吐，园红柿叶稀。长沙卑湿地，九月未成衣。	张均	岳阳晚景	晚秋水霞洲园长九	五言律诗
郡馆临清赏，开扃坐白云。讼虚棠户曙，观静竹檐曛。悬榻迎宾下，趋庭学礼闻。风传琴上意，遥向日华纷。	张垍	奉和岳州山城	郡开讼观悬趋风遥	五言律诗
层观远沉沉，鸾旗九日临。帷宫压水岸，步辇入烟岑。枝上萸新采，樽中菊始斟。愿陪欢乐事，长与岁时深。	韦嗣立	奉和九日幸临渭亭登高应制	层鸾帷步枝樽愿长	五言律诗
茂先王佐才，作牧楚江隈。登楼正欲赋，复遇仲宣来。黄鹄飞将远，雕龙文为开。宁知昔联事，听曲有余哀。	韦嗣立	奉和张岳州王潭州别诗二首	茂作登复黄雕宁听	五言律诗
昔时陪二贤，缨冕会神仙。一去驰江海，相逢共播迁。无因千里驾，忽睹四愁篇。览讽欢何已，欢终徒怆然。	韦嗣立	奉和张岳州王潭州别诗二首	昔缨一相无忽览欢	五言律诗
拜门传漏晚，寓直索居时。昔重安仁赋，今称伯玉诗。鸳池满不溢，鸡树久逾滋。夙夜怀山甫，清风咏所思。	魏知古	春夜寓直凤阁怀群公	拜寓昔今鸳鸡夙清	五言律诗
羽客今何在，空寻伊洛间。忽闻归苦县，复想入函关。未作千年别，犹应七日还。神仙不可见，寂寞返蓬山。	魏知古	玄元观寻李先生不遇	羽空忽复未犹神寂	五言律诗
水殿临丹籞，山楼绕翠微。昔游人托乘，今幸帝垂衣。涧筿缘峰合，岩花逗浦飞。朝来江曲地，无处不光辉。	李乂	春日侍宴芙蓉园应制	水山昔今涧岩朝无	五言律诗
崖𪩘万寻悬，居高敞御筵。行戈疑驻日，步辇若登天。城阙雾中近，关河云外连。谬陪登岱驾，欣奉济汾篇。	李乂	奉和登骊山高顶寓目应制	崖居行步城关谬欣	五言律诗
桂宫明月夜，兰殿起秋风。云汉弥年阻，星筵此夕同。倏来疑有处，旋去已成空。睿作钧天响，魂飞在梦中。	李乂	奉和七夕两仪殿会宴应制	桂兰云星倏旋睿魂	五言律诗
仙跸九成台，香筵万寿杯。一旬初降雨，二月早闻雷。叶向朝霁密，花含宿润开。幸承天泽豫，无使日光催。	李乂	奉和春日游苑喜雨应诏	仙香一二叶花幸无	五言律诗
上日登楼赏，中天御辇飞。后庭联舞唱，前席仰恩辉。睿作风云起，农祥雨雪霏。幸陪人胜节，长愿奉垂衣。	李乂	奉和人日清晖阁宴群臣遇雪	上中后前睿农幸长	五言律诗
青阳御紫微，白云下彤闱。浃壤流天霈，绵区洒帝辉。水如银度烛，云似玉披衣。为得因风起，还来就日飞。	李乂	陪幸临渭亭遇雪应制	青白浃绵水云为还	五言律诗
望幸纡千乘，登高自九重。台疑临戏马，殿似接疏龙。捧箧萸香遍，称觞菊气浓。更看仙鹤舞，来此庆时雍。	李乂	奉和九日侍宴应制得浓字	望登台殿捧称更来	五言律诗
初日承归旨，秋风起赠言。汉珠留道味，江璧返真源。地出南关远，天回北斗尊。宁知一柱观，却启四禅门。	李乂	送沙门弘景道俊玄奘还荆州	初秋汉江地天宁却	五言律诗
涌塔临玄地，高层瞰紫微。鸣銮陪帝出，攀橑翊天飞。庆洽重阳寿，文含列象辉。小臣叨载笔，欣此颂巍巍。	李乂	奉和九月九日登慈恩寺浮图	涌高鸣攀庆文小欣	五言律诗
清跸幸禅楼，前驱历御沟。还疑九日豫，更想六年游。圣藻辉缨络，仙花缀冕旒。所欣延亿载，宁祗庆重秋。	李乂	闰九月九日幸总持寺登浮图	清前还更圣仙所宁	五言律诗
紫禁乘宵动，青门访水嬉。贵游鳣序集，仙女凤楼期。合宴簪绅满，承恩雨露滋。北辰还捧日，东馆幸逢时。	李乂	侍宴长宁公主东庄应制	紫青贵仙合承北东	五言律诗
制跸乘骊阜，回舆指凤京。南山四皓谒，西岳两童迎。云幄临悬圃，霞杯荐赤城。神明近兹地，何必往蓬瀛。	李乂	幸白鹿观应制	制回南西云霞神何	五言律诗
洛渚问吴潮，吴门想洛桥。夕烟杨柳岸，春水木兰桡。城邑南楼近，星辰北斗遥。无因生羽翼，轻举托还飙。	李乂	次苏州	洛吴夕春城星无轻	五言律诗
徭役苦流滞，风波限溯洄。江流通地骨，山道绕天台。有鸟图南去，无人见北来。闭门沧海曲，云雾待君开。	李乂	寄胡皓时在南中	徭风江山有无闭云	五言律诗
展骥旌时杰，谈鸡美代贤。暂离仙掖务，追送近郊筵。地惨金商节，人康璧假田。从来昆友事，咸以佩刀传。	李乂	饯许州宋司马赴任	展谈暂追地人从咸	五言律诗
淮源之水清，可以濯君缨。彼美称才杰，亲人伫政声。岁寒畴曩意，春晚别离情。终叹临岐远，行看拥传荣。	李乂	饯唐州高使君赴任	淮可彼亲岁春终行	五言律诗
端揆凝邦绩，台阶阐国猷。方崇大厦栋，忽逝巨川舟。白日铭安在，清风颂独留。死生恩命毕，零落掩山丘。	李乂	哭仆射鄂公杨再思	端台方忽白清死零	五言律诗
暮归泉壤隔，朝发城池恋。汉畤结愁阴，秦陵下悲霰。骎骎百驷驰，悯悯群龙饯。石马徒自施，玉人终不见。	李乂	故赵王属赠黄门侍郎上官公	暮朝汉秦骎悯石玉	五言律诗
玉颜生汉渚，汤沐荣天女。金缕化邙尘，哀荣感路人。凤皇曾作伴，蝼蚁忽为亲。畴日成蹊处，秾华不复春。	李乂	淮阳公主挽歌	玉汤金哀凤蝼畴秾	五言律诗
宇内文儒重，朝端礼命优。立言多启沃，论道盛谋猷。顾日琴安在，冲星剑不留。徒怀东武襚，更掩北原丘。	李乂	故西台侍郎上官公挽歌	宇朝立论顾冲徒更	五言律诗
汤沐三千赋，楼台十二重。银𬬻称贵幸，玉辇盛过逢。嫔则留中馈，娥辉没下舂。平阳百岁后，歌舞为谁容。	李乂	高安公主挽歌二首一	汤楼银玉嫔娥平歌	五言律诗
宾卫俨相依，横门启曙扉。灵阴蟾兔缺，仙影凤皇飞。一水秋难渡，三泉夜不归。况临青女节，瑶草更前哀。	李乂	高安公主挽歌二首二	宾横灵仙一三况瑶	五言律诗
上月重阳满，中天万乘来。萸依佩里发，菊向酒边开。圣泽烟云动，宸文象纬回。小臣无以荅，愿奉亿千杯。	卢藏用	九日幸临渭亭登高应制得开	上中萸菊圣宸小愿	五言律诗
化塔龙山起，中天凤辇迂。彩旒牵画刹，杂珮冒香萸。宝叶擎千座，金英渍百盂。秋云飘圣藻，霄极捧连珠。	卢藏用	奉和九月九日登慈恩寺浮图	化中彩杂宝金秋霄	五言律诗
饯酒临丰树，褰帷出鲁阳。蕙兰春已晚，桐柏路犹长。祖逖方城镇，安期外氏乡。从来二千石，天子命唯良。	卢藏用	饯唐州高使君赴任	饯褰蕙桐祖安从天	五言律诗
国为休征选，舆因仲举题。山川襄野隔，朋酒灞亭暌。零雨征轩骛，秋风别骥嘶。骊歌一曲罢，愁望正凄凄。	卢藏用	饯许州宋司马赴任	国舆山朋零秋骊愁	五言律诗
重九开科历，千龄逢圣纪。爰豫瞩秦坰，升高临灞涘。玉醴浮仙菊，琼筵荐芳芷。一闻帝舜歌，欢娱良未已。	岑羲	九月九日幸临渭亭登高应制	重千爰升玉琼一欢	五言律诗
宝台耸天外，玉辇步云端。日丽重阳景，风摇季月寒。梵堂遥集雁，帝乐近翔鸾。愿献延龄酒，长承湛露欢。	岑羲	奉和九月九日登慈恩寺浮屠	宝玉日风梵帝愿长	五言律诗
苍茫南塞地，明媚上春时。目极伤千里，怀君不自持。征车别岐路，斜日下崦嵫。一叹轺轩阻，悠悠即所思。	岑羲	饯唐州高使君	苍明目怀征斜一悠	五言律诗
暮节乘原野，宣游俯崖壁。秋登华实满，气严鹰隼击。仙菊含霜泛，圣藻临云锡。愿陪九九辰，长奉千千历。	薛稷	九日幸临渭亭登高应制得历	暮宣秋气仙圣愿长	五言律诗
宝宫星宿劫，香塔鬼神功。王游盛尘外，睿览出区中。日宇开初景，天词掩大风。微臣谢时菊，薄采入芳丛。	薛稷	慈恩寺九日应制	宝香王睿日天微薄	五言律诗
天道宁殊俗，慈仁乃戢兵。怀荒寄赤子，忍爱鞠苍生。月下琼娥去，星分宝婺行。关山马上曲，相送不胜情。	薛稷	奉和送金城公主适西蕃应制	天慈怀忍月星关相	五言律诗
凭轩聊一望，春色几芬菲。野外烟初合，楼前花正飞。娇莺弄新响，斜日散余晖。谁忍孤游客，言念独依依。	薛稷	春日登楼野望	凭春野楼娇斜谁言	五言律诗
令弟与名兄，高才振两京。别序闻鸿燕，离章动鹡鸰。远朋驰翰墨，胜地写丹青。风月相思夜，劳望颍川星。	薛稷	饯许州宋司马赴任	令高别离远胜风劳	五言律诗
睿赏叶通三，宸游契重九。兰将叶布席，菊用香浮酒。落日下桑榆，秋风歇杨柳。幸齐东户庆，希荐南山寿。	马怀素	九日幸临渭亭登高应制得酒	睿宸兰菊落秋幸希	五言律诗
季月启重阳，金舆陟宝坊。御旗横日道，仙塔俨云庄。帝跸千官从，干词七曜光。顾惭文墨职，无以颂时康。	马怀素	奉和九月九日登慈恩寺浮图	季金御仙帝干顾无	五言律诗
颍川开郡邑，角宿分躔野。君非仲举才，谁是题舆者。悯悯琴上鹤，萧萧路傍马。严程若可留，别袂希再把。	马怀素	饯许州宋司马赴任	颍角君谁悯萧严别	五言律诗
外牧资贤守，斯人奉帝俞。淮南膺建隼，渭北暂分符。坐叹烟波隔，行嗟物候殊。何年升美课，回首北城隅。	马怀素	饯唐州高使君赴任	外斯淮渭坐行何回	五言律诗
茕茕孤思逼，寂寂长门夜。妾妒亦知非，君恩那不借。携琴就玉阶，调悲声未谐。将心托明月，流影入君怀。	齐澣	长门怨	茕寂妾君携调将流	五言律诗
妙算申帷幄，神谋出庙廷。两阶文物备，七德武功成。校猎长杨苑，屯军细柳营。将军献凯入，歌舞溢重城。	刘知几	仪坤庙乐章	妙神两七校屯将歌	五言律诗
何地早芳菲，宛在长门殿。夭桃色若绶，秾李光如练。啼鸟弄花疏，游蜂饮香遍。叹息春风起，飘零君不见。	宋之问	芳树	何宛夭秾啼游叹飘	五言律诗
秦地平如掌，层城入云汉。楼阁九衢春，车马千门旦。绿槐开复合，红尘聚还散。日晚鬬鸡还，经过狭斜看。	沈佺期	长安道	秦层楼车绿红日经	五言律诗
君子事行役，再空芳岁期。美人旷延伫，万里浮云思。园槿绽红艳，郊桑柔绿滋。坐看长夏晚，秋月照罗帏。	沈佺期	有所思	君再美万园郊坐秋	五言律诗
高台临广陌，车马纷相续。回首思旧乡，云山乱心曲。远望河流缓，周看原野绿。向夕林鸟还，忧来飞景促。	沈佺期	临高台	高车回云远周向忧	五言律诗
忆昔王子晋，凤笙游云空。挥手弄白日，安能恋青宫。岂无婵娟子，结念罗帏中。怜寿不贵色，身世两无穷。	沈佺期	凤笙曲	忆凤挥安岂结怜身	五言律诗
七泽云梦林，三湘洞庭水。自古传剽俗，有时逋恶子。令君出使车，行迈方靡靡。静言芟枳棘，慎勿伤兰芷。	沈佺期	别侍御严凝	七三自有令行静慎	五言律诗
结交三十载，同游一万里。情为契阔生，心由别离死。拜恩前后人，从宦差池起。今尔归汉东，明珠报知己。	沈佺期	送乔随州侃	结同情心拜从今明	五言律诗
任子徇遐禄，结友开旧襟。撰酌辍行叹，指途勤远心。秋皛澄回壑，霁色肃明林。暧然青轩暮，浩思非所任。	沈佺期	饯远	任结撰指秋霁暧浩	五言律诗
淇上风日好，纷纷沿岸多。绿芳幸未歇，泛滥此明波。采蘩忆幽吹，理棹想荆歌。郁然怀君子，浩旷将如何。	沈佺期	入卫作	淇纷绿泛采理郁浩	五言律诗
吾怜曾家子，昔有投杼疑。吾怜姬公旦，非无鸱鸮诗。臣子竭忠孝，君亲惑谗欺。萋斐离骨肉，含愁兴此辞。	沈佺期	枉系二首一	吾昔吾非臣君萋含	五言律诗
昔日公冶长，非罪遇缧绁。圣人降其子，古来叹独绝。我无毫髪瑕，苦心怀冰雪。今代多秀士，谁能继明辙。	沈佺期	枉系二首二	昔非圣古我苦今谁	五言律诗
黄鹤佐丹凤，不能群白鹇。拂云游四海，弄影到三山。遥忆君轩上，来下天池间。明珠世不重，知有报恩环。	沈佺期	黄鹤	黄不拂弄遥来明知	五言律诗
合殿春应早，开箱彩预知。花迎宸翰发，叶待御筵披。梅讶香全少，桃惊色顿移。轻生承剪拂，长伴万年枝。	沈佺期	立春日内出彩花应制	合开花叶梅桃轻长	五言律诗
素浐接宸居，青门盛祓除。摘兰喧凤野，浮藻溢龙渠。苑蝶飞殊懒，宫莺啭不疏。星移天上入，歌舞向储胥。	沈佺期	晦日浐水应制	素青摘浮苑宫星歌	五言律诗
周王甲子旦，汉后德阳宫。洒瑞天庭里，惊春御苑中。氛氲生浩气，飒杳舞回风。宸藻光盈尺，赓歌乐岁丰。	沈佺期	奉和洛阳玩雪应制	周汉洒惊氛飒宸赓	五言律诗
九重驰道出，三巳禊堂开。画鹢中流动，青龙上苑来。野花飘御座，河柳拂天杯。日晚迎祥处，笙镛下帝台。	沈佺期	三日梨园侍宴	九三画青野河日笙	五言律诗
今春芳苑游，接武上琼楼。宛转萦香骑，飘飖拂画球。俯身迎未落，回辔逐傍流。只为看花鸟，时时误失筹。	沈佺期	幸梨园亭观打球应制	今接宛飘俯回只时	五言律诗
御气幸金方，凭高荐羽觞。魏文颁菊蕋，汉武赐萸房。秋变铜池色，晴添银树光。年年重九庆，日月奉天长。	沈佺期	九日临渭亭侍宴应制得长字	御凭魏汉秋晴年日	五言律诗
除夜子星回，天孙满月杯。咏歌麟趾合，箫管凤雏来。岁炬常然桂，春盘预折梅。圣皇千万寿，垂晓御楼开。	沈佺期	岁夜安乐公主满月侍宴	除天咏箫岁春圣垂	五言律诗
山中气色和，宸赏第中过。辇路披仙掌，帷宫拂帝萝。泉临香涧落，峰入翠云多。无异登玄圃，东南望白河。	沈佺期	仙萼亭初成侍宴应制	山宸辇帷泉峰无东	五言律诗
金榜扶丹掖，银河属紫阍。那堪将凤女，还以嫁乌孙。玉就歌中怨，珠辞掌上恩。西戎非我匹，明主至公存。	沈佺期	送金城公主适西蕃应制	金银那还玉珠西明	五言律诗
紫凤真人府，斑龙太上家。天流芝盖下，山转桂旗斜。圣藻垂寒露，仙杯落晚霞。唯应问王母，桃作几时花。	沈佺期	幸白鹿观应制	紫斑天山圣仙唯桃	五言律诗
九门开洛邑，双阙对河桥。白日青春道，轩裳半下朝。乘羊稚子看，拾翠美人娇。行乐归恒晚，香尘扑地遥。	沈佺期	洛阳道	九双白轩乘拾行香	五言律诗
西北五花骢，来时道向东。四蹄碧玉片，双眼黄金瞳。鞍上留明月，嘶间动朔风。借君驰沛艾，一战取云中。	沈佺期	骢马	西来四双鞍嘶借一	五言律诗
昔年分鼎地，今日望陵台。一旦雄图尽，千秋遗令开。绮罗君不见，歌舞妾空来。恩共漳河水，东流无重回。	沈佺期	相和歌辞铜雀妓	昔今一千绮歌恩东	五言律诗
月皎风泠泠，长门次掖庭。玉阶闻坠叶，罗幌见飞萤。清露凝珠缀，流尘下翠屏。妾心君未察，愁叹剧繁星。	沈佺期	长门怨	月长玉罗清流妾愁	五言律诗
巫山峰十二，合沓隐昭回。俯眺琵琶峡，平看云雨台。古槎天外倚，瀑水日边来。何忍猿啼夜，荆王枕席开。	沈佺期	巫山高二首一	巫合俯平古瀑何荆	五言律诗
神女向高唐，巫山下夕阳。裴回作行雨，婉娈逐荆王。电影江前落，雷声峡外长。霁云无处所，台馆晓苍苍。	沈佺期	鼓吹曲辞巫山高二首二	神巫裴婉电雷霁台	五言律诗
巫山高不极，合沓状奇新。暗谷疑风雨，阴崖若鬼神。月明三峡曙，潮满九江春。为问阳台客，应知入梦人。	沈佺期	巫山高	巫合暗阴月潮为应	五言律诗
秋近雁行稀，天高鹊夜飞。妆成应懒织，今夕渡河归。月皎宜穿线，风轻得曝衣。来时不可觉，神验有光辉。	沈佺期	七夕	秋天妆今月风来神	五言律诗
铁马三军去，金闺二月还。边愁离上国，春梦失阳关。池水琉璃净，园花玳瑁斑。岁华空自掷，忧思不胜颜。	沈佺期	春闺	铁金边春池园岁忧	五言律诗
肃肃莲花界，荧荧贝叶宫。金人来梦里，白马出城中。涌塔初从地，焚香欲遍空。天歌应春籥，非是为春风。	沈佺期	奉和圣制同皇太子游慈恩寺	肃荧金白涌焚天非	五言律诗
天使下西楼，光含万象秋。台前疑挂镜，帘外似悬钩。张尹将眉学，班姬取扇俦。佳期应借问，为报在刀头。	沈佺期	和洛州康士曹庭芝望月有怀	天光台帘张班佳为	五言律诗
仙媛乘龙夕，天孙捧雁来。可怜桃李树，更绕凤皇台。烛送香车入，花临宝扇开。莫令银箭晓，为尽合欢杯。	沈佺期	寿阳王花烛	仙天可更烛花莫为	五言律诗
陇山飞落叶，陇雁度寒天。愁见三秋水，分为两地泉。西流入羌郡，东下向秦川。征客重回首，肝肠空自怜。	沈佺期	陇头水	陇陇愁分西东征肝	五言律诗
汉月生辽海，朣胧出半晖。合昏玄菟郡，中夜白登围。晕落关山迥，光含霜霰微。将军听晓角，战马欲南归。	沈佺期	关山月	汉朣合中晕光将战	五言律诗
玉窗朝日暎，罗帐春风吹。拭泪攀杨柳，长条踠地垂。白花飞历乱，黄鸟思参差。妾自肝肠断，傍人那得知。	沈佺期	折杨柳	玉罗拭长白黄妾傍	五言律诗
铁骑几时回，金闺怨早梅。雪寒花已落，风暖叶应开。夕逐新春管，香迎小岁杯。盛时何足贵，书里报轮台。	沈佺期	梅花落	铁金雪风夕香盛书	五言律诗
青玉紫骝鞍，骄多影屡盘。荷君能剪拂，躞蹀喷桑干。踠足追奔易，长鸣遇赏难。𪭢金一万里，霜露不辞寒。	沈佺期	紫骝马	青骄荷躞踠长𪭢霜	五言律诗
制书下关右，天子问回中。坛𫮃经过远，威仪侍从雄。黄麾摇昼日，青幰曳松风。回望甘泉道，龙山隐汉宫。	沈佺期	上之回	制天坛威黄青回龙	五言律诗
非君惜鸾殿，非妾妒蛾眉。薄命由骄虏，无情是画师。嫁来胡地日，不并汉宫时。心苦无聊赖，何堪马上辞。	沈佺期	王昭君	非非薄无嫁不心何	五言律诗
十年通大漠，万里出长平。寒日生戈剑，阴云拂斾旌。饥乌啼旧垒，疲马恋空城。辛苦皋兰北，胡霜损汉兵。	沈佺期	被试出塞	十万寒阴饥疲辛胡	五言律诗
粉席秋期缓，针楼别怨多。奔龙争度日，飞鹊乱填河。失喜先临镜，含羞未解罗。谁能留夜色，来夕倍还梭。	沈佺期	牛女	粉针奔飞失含谁来	五言律诗
落叶惊秋妇，高砧促暝机。蜘蛛寻月度，萤火傍人飞。清镜红埃入，孤灯绿焰微。怨啼能至晓，独自懒缝衣。	沈佺期	杂诗三首一	落高蜘萤清孤怨独	五言律诗
妾家临渭北，春梦著辽西。何苦朝鲜郡，年年事鼓鼙。燕来红壁语，莺向绿窗啼。为许长相忆，阑干玉箸齐。			妾春何年燕莺为阑	五言律诗
闻道黄龙戍，频年不解兵。可怜闺里月，长在汉家营。少妇今春意，良人昨夜情。谁能将旗鼓，一为取龙城。	沈佺期	杂诗三首三	闻频可长少良谁一	五言律诗
宫女怜芳树，裁花竞早荣。寒依刀尺尽，春向绮罗生。弱蒂盘丝发，香蕤结素成。纤枝幸不弃，长就玉阶倾。	沈佺期	剪彩	宫裁寒春弱香纤长	五言律诗
西禁青春满，南端皓月微。千庐宵驾合，五夜晓钟稀。星斗横纶阁，天河度琐闱。烟光章奏里，纷向夕郎飞。	沈佺期	和中书侍郎杨再思春夜宿直	西南千五星天烟纷	五言律诗
闻道清明近，春闱向夕阑。行游昼不厌，风物夜宜看。斗柄更初转，梅香暗里残。无劳秉华烛，晴月在南端。	沈佺期	和常州崔使君寒食夜	闻春行风斗梅无晴	五言律诗
鸡鸣朝谒满，露白禁门秋。爽气临旌戟，朝光暎冕旒。河宗来献宝，天子命焚裘。独负池阳议，言从建礼游。	沈佺期	和崔正谏登秋日早朝	鸡露爽朝河天独言	五言律诗
书报天中赦，人从海上闻。九泉开白日，六翮起青云。质幸恩先贷，情孤枉未分。自怜泾渭别，谁与奏明君。	沈佺期	答宁处州书	书人九六质情自谁	五言律诗
符传有光辉，喧喧出帝畿。东邻借山水，南陌驻骖𬴂。握手凉风至，当歌秋日微。高幨去勿缓，人吏待霜威。	沈佺期	李舍人山园送庞邵	符喧东南握当高人	五言律诗
古人贵将命，之子出𬨎轩。受委当不辱，随时敢赠言。朔途际辽海，春思绕轘辕。安得回白日，留欢尽绿樽。	沈佺期	送陆侍御馀庆北使	古之受随朔春安留	五言律诗
棠棣日光辉，高襟应序归。来成鸿雁聚，去作凤皇飞。细草乘轻传，惊花惨别衣。灞亭春有酒，岐路惜芬菲。	沈佺期	洛州萧司兵谒兄还赴洛成礼	棠高来去细惊灞岐	五言律诗
弱冠相知早，中年不见多。生涯在王事，客鬓各蹉跎。良守初分岳，嘉声即润河。还从汉阙下，倾耳听中和。	沈佺期	饯高唐州询	弱中生客良嘉还倾	五言律诗
一台推往妙，三史伫来修。应宰凫还集，辞郎雉少留。郊筵乘落景，亭传理残秋。愿以弦歌暇，芝兰想旧游。	沈佺期	饯唐郎中洛阳令	一三应辞郊亭愿芝	五言律诗
碧海开龙藏，青云起雁堂。潮声迎法鼓，雨气湿天香。树接前山暗，溪承瀑水凉。无言谪居远，清净得空王。	沈佺期	乐城白鹤寺	碧青潮雨树溪无清	五言律诗
长歌游宝地，徙倚对珠林。雁塔风霜古，龙池岁月深。绀园澄夕霁，碧殿下秋阴。归路烟霞晚，山蝉处处吟。	沈佺期	游少林寺	长徙雁龙绀碧归山	五言律诗
洞壑仙人馆，孤峰玉女台。空蒙朝气合，窈窕夕阳开。流涧含轻雨，虚岩应薄雷。正逢鸾与鹤，歌舞出天来。	沈佺期	岳馆	洞孤空窈流虚正歌	五言律诗
解缆春风后，鸣榔晓涨前。阳乌出海树，云雁下江烟。积气冲长岛，浮光溢大川。不能怀魏阙，心赏独泠然。	沈佺期	早发平昌岛	解鸣阳云积浮不心	五言律诗
独游千里外，高卧七盘西。晓月临窗近，天河入户低。芳春平仲绿，清夜子规啼。浮客空留听，褒城闻曙鸡。	沈佺期	夜宿七盘岭	独高晓天芳清浮褒	五言律诗
小度巫山峡，荆南春欲分。使君滩上草，神女馆前云。树悉江中见，猿多天外闻。别来如梦里，一想一氛氲。	沈佺期	十三四时尝从巫峡过他日偶	小荆使神树猿别一	五言律诗
昨夜南亭望，分明梦洛中。室家谁道别，儿女案尝同。忽觉犹言是，沉思始悟空。肝肠余几寸，拭泪坐春风。	沈佺期	驩州南亭夜望	昨分室儿忽沉肝拭	五言律诗
岘北焚蛟浦，巴东射雉田。岁时宜楚俗，耆旧在襄川。忆昨经过处，离今二十年。因君访生死，相识几人全。	沈佺期	少游荆湘因有是题	岘巴岁耆忆离因相	五言律诗
咸阳秦帝居，千载坐盈虚。版筑林光尽，坛场溜听疏。野桥疑望日，山火类焚书。唯有骊峰在，空闻厚葬余。	沈佺期	咸阳览古	咸千版坛野山唯空	五言律诗
霏霏日摇蕙，骚骚风洒莲。时芳固相夺，俗态岂恒坚。恍忽夜川里，蹉跎朝镜前。红颜与壮志，太息此流年。	沈佺期	览镜	霏骚时俗恍蹉红太	五言律诗
日南椰子树，香袅出风尘。丛生调木首，圆实槟榔身。玉房九霄露，碧叶四时春。不及涂林果，移根随汉臣。	沈佺期	题椰子树	日香丛圆玉碧不移	五言律诗
何许乘春燕，多知辨夏台。三时欲并尽，双影未尝来。食蕋嫌丛棘，衔泥怯死灰。不如黄雀语，能雪冶长猜。	沈佺期	同狱者叹狱中无燕	何多三双食衔不能	五言律诗
圣人宥天下，幽钥动圜狴。六甲迎黄气，三元降紫泥。笼童上西鼓，振迅广阳鸡。歌舞将金帛，汪洋被远黎。	沈佺期	则天门赦改年	圣幽六三笼振歌汪	五言律诗
去岁投荒客，今春肆眚归。律通幽谷暖，盆举太阳辉。喜气迎冤气，青衣报白衣。还将合浦叶，俱向洛城飞。	沈佺期	喜赦	去今律盆喜青还俱	五言律诗
十里绛山幽，千年汾水流。碑传门客建，剑是故人留。陇树烟含夕，山门月对秋。古来钟鼎盛，共尽一蒿丘。	沈佺期	秦州薛都督挽词	十千碑剑陇山古共	五言律诗
偕老言何谬，香魂事永违。潘鱼从此隔，陈凤宛然飞。埋镜泉中暗，藏镫地下微。犹凭少君术，仿佛睹容辉。	沈佺期	天官崔侍郎夫人卢氏挽歌	偕香潘陈埋藏犹仿	五言律诗
彤史佳声载，青宫懿范留。形将鸾镜隐，魂伴凤笙游。送马嘶残日，新萤落晚秋。不知蒿里曙，空见陇云愁。	沈佺期	章怀太子靖妃挽词	彤青形魂送新不空	五言律诗
抑郁何以欢，阴氛亦登望。孤岛轻雾里，行舟白波上。目劳西北云，心醉东南嶂。昔日青溪子，胡然此无状。	赵冬曦	陪张燕公登南楼	抑阴孤行目心昔胡	五言律诗
为吏恩犹旧，投沙惠此蒙。江边悠尔处，泗上宛然同。访道精言合，论经大义通。鸣琴有真气，况已沐清风。	赵冬曦	和燕公岳州山城	为投江泗访论鸣况	五言律诗
政理常多暇，方舟此溯洄。吹笙虚洞荅，举楫便风催。山暗云犹辨，潭幽月稍来。清溪无数曲，未尽莫先回。	赵冬曦	和尹懋秋夜游㴩湖二首一	政方吹举山潭清未	五言律诗
烟霭夕微蒙，幽湾赏未穷。舣舟待初月，褰幌招远风。鹤声聒前浦，渔火明暗丛。东山云壑意，不谓尔来同。	赵冬曦	和尹懋秋夜游㴩湖二首二	烟幽舣褰鹤渔东不	五言律诗
江上多山水，招要步马来。琴将天籁合，酒共鸟声催。岩坐攀红药，溪行爱绿苔。所怀非此地，游望亦裴回。	赵冬曦	陪燕公游㴩湖	江招琴酒岩溪所游	五言律诗
美酒值芳春，醒余气益真。降欢时倒履，乘兴偶翻巾。徐榻思方建，左车理自均。傲然歌一曲，一醉濯缨人。	赵冬曦	荅张燕公翻著葛巾见呈之作	美醒降乘徐左傲一	五言律诗
语别意凄凄，零陵湘水西。佳人金谷返，爱子洞庭迷。旧馆逢花发，他山值鸟啼。江天千里望，谁见绿苹齐。	赵冬曦	奉荅燕公	语零佳爱旧他江谁	五言律诗
君子每垂眷，江山共流眄。水远林外明，岩近雾中见。终日西北望，何处是京县。屡登高春台，徒使泪如霰。	尹懋	奉陪张燕公登南楼	君江水岩终何屡徒	五言律诗
熊轼巴陵地，鹢舟湘水浔。江山与势远，泉石自幽深。杳霭入天壑，冥茫见道心。超然无俗事，清宴有空林。	尹懋	秋夜陪张丞相赵侍御游㴩湖	熊鹢江泉杳冥超清	五言律诗
江上饶奇山，巑罗云水间。风和树色杂，苔古石文斑。巴俗将千溠，㴩湖凡几湾。嬉游竟不尽，乘月泛舟还。	尹懋	秋夜陪张丞相赵侍御游㴩湖	江巑风苔巴㴩嬉乘	五言律诗
五载朝天子，三湘逢旧僚。扁舟方辍棹，清论遂终朝。远树烟间没，长江地际遥。帝城驰梦想，归帆满风飙。	王琚	自荆湖入朝至岳阳奉别张燕	五三扁清远长帝归	五言律诗
春山临远壑，水木自幽清。夙昔怀微尚，兹焉一放情。云间听弄鸟，烟上摘初英。地僻方无闷，逾知道思精。	王琚	游㴩湖上寺	春水夙兹云烟地逾	五言律诗
重阳初启节，无射正飞灰。寂寞风蝉至，连翩霜雁来。山棠红叶下，岸菊紫花开。今日桓公座，多愧孟嘉才。	阴行先	和张燕公湘中九日登高	重无寂连山岸今多	五言律诗
长沙辞旧国，洞庭逢故人。薰兰敦久要，披雾转相亲。岁月空嗟老，江山不惜春。忽闻黄鹤曲，更作白头新。	王熊	奉别张岳州说二首一	长洞薰披岁江忽更	五言律诗
平生共风月，倏忽间山川。不期交淡水，暂得款忘年。兴逸方罢钓，帆开欲解船。离心若危斾，朝夕为君悬。	王熊	奉别张岳州说二首二	平倏不暂兴帆离朝	五言律诗
北竹青桐北，南桐绿竹南。竹林君早爱，桐树我初贪。凤栖桐不愧，凤食竹何惭。栖食更如此，余非凤所堪。	李伯鱼	桐竹赠张燕公	北南竹桐凤凤栖余	五言律诗
江如晓天静，石似暮云张。征帆一流览，宛若巫山阳。楚客思归路，秦人谪异乡。猿鸣孤月夜，再使泪沾裳。	朱使欣	道峡似巫山	江石征宛楚秦猿再	五言律诗
巫山高不极，合沓状奇新。暗谷疑风雨，阴崖若鬼神。月明三峡晓，潮满九江春。为问阳台客，应知入梦人。	张循之	巫山高	巫合暗阴月潮为应	五言律诗
傍海皆荒服，分符重汉臣。云山百越路，市井十洲人。执玉来朝远，还珠入贡频。连年不见雪，到处即行春。	张循之	送泉州李使君之任	傍分云市执还连到	五言律诗
长门落景尽，洞房秋月明。玉阶草露积，金屋网尘生。妾妒今应改，君恩惜未平。寄语临邛客，何时作赋成。	张循之	长门怨	长洞玉金妾君寄何	五言律诗
郡北乘流去，花间竟日行。海鱼朝满市，江鸟夜喧城。让酒非关病，援琴不在声。应缘五斗米，数日滞渊明。	张循之	送王汶宰江阴	郡花海江让援应数	五言律诗
西掖驰名久，东阳出守时。江山婺女分，风月隐侯诗。别恨双溪急，留欢五马迟。回舟暎沙屿，未远剩相思。	张循之	婺州留别邓使君	西东江风别留回未	五言律诗
南国多佳人，莫若大堤女。玉床翠羽帐，宝袜莲花距。魂处自目成，色授开心许。迢迢不可见，日暮空愁予。	张柬之	大堤曲	南莫玉宝魂色迢日	五言律诗
绮阁云霞满，芳林草树新。鸟惊疑欲曙，花笑不关春。山对弹琴客，溪留垂钓人。请看车马客，行处有风尘。	袁恕己	咏屏风	绮芳鸟花山溪请行	五言律诗
泰伯玄风远，延州德让行。阖棺追大节，树羽册鸿名。地户迎天仗，皇阶失帝兄。还闻汉明主，遗剑泣东平。	卢僎	让帝挽歌词二首一	泰延阖树地皇还遗	五言律诗
朝天驰马绝，册帝□宫祖。恍惚陵庙新，萧条池馆古。万化一朝空，哀乐此路同。西园有明月，修竹韵悲风。	卢僎	让帝挽歌词二首二	朝册恍萧万哀西修	五言律诗
紫陌开行树，朱城出晚霞。犹怜惯去国，疑是梦还家。风弱知催柳，林青觉待花。交亲望归骑，几处拥年华。	卢僎	岁晚还京台望城阙成口号先	紫朱犹疑风林交几	五言律诗
金鼎属元方，璅闱连季常。畏盈聊出守，分命乃维良。晓骑辞朝远，春帆向楚常。贤哉谦自牧，天下咏余芳。	卢僎	送苏八给事出牧徐州用芳韵	金璅畏分晓春贤天	五言律诗
荡子戍辽东，连年信不通。尘生锦步障，花送玉屏风。只怨红颜改，宁辞玉簟空。系书春雁足，早晚到云中。	郑遂初	别离怨	荡连尘花只宁系早	五言律诗
零落嗟残命，萧条托胜因。方烧三界火，遽洗六情尘。隔岭天花发，凌空月殿新。谁令乡国梦，终此学分身。	房融	谪南海过始兴广胜寺果上人	零萧方遽隔凌谁终	五言律诗
九陌连灯影，千门度月华。倾城出宝骑，匝路转香车。烂熳惟愁晓，周游不问家。更逢清管发，处处落梅花。	郭利贞	上元	九千倾匝烂周更处	五言律诗
游客三江外，单栖百虑违。山川忆处近，形影梦中归。夜月明虚帐，秋风入捣衣。从来不惯别，况属雁南飞。	李澄之	秋庭夜月有怀	游单山形夜秋从况	五言律诗
秾华从妇道，厘降适诸侯。河汉天孙合，潇湘帝子游。关雎方作训，鸣凤自相求。可叹凌波迹，东川遂不流。	吴兢	永泰公主挽歌二首一	秾厘河潇关鸣可东	五言律诗
舜华徂北渚，宸思结南阳。盩绶哀荣备，游轩宠悼彰。三川谋远日，八水宅连冈。无复秦楼上，吹箫下凤皇。	吴兢	永泰公主挽歌二首二	舜宸盩游三八无吹	五言律诗
銮舆上碧天，翠帟拖晴烟。绝崿纡仙径，层岩敞御筵。云披丹凤阙，日下黑龙川。更睹南熏奏，流声入管弦。	武平一	奉和登骊山高顶寓目应制	銮翠绝层云日更流	五言律诗
令节重遨游，分镳应彩球。骖驔回上苑，蹀躞绕通沟。影就红尘没，光随赭汗流。赏阑清景暮，歌舞乐时休。	武平一	幸梨园观打球应制	令分骖蹀影光赏歌	五言律诗
玉府凌三曜，金坛驻六龙。彩旒悬倒景，羽盖偃乔松。玄圃灵芝秀，华池瑞液浓。谬因沾舜渥，长愿奉尧封。	武平一	奉和幸白鹿观应制	玉金彩羽玄华谬长	五言律诗
紫汉秦楼敞，黄山鲁馆开。簪裾分上席，歌舞列平台。马既如龙至，人疑学凤来。幸兹联棣萼，何以接邹枚。	武平一	侍宴安乐公主新宅应制	紫黄簪歌马人幸何	五言律诗
广化三边静，通烟四海安。还将膝下爱，特副域中欢。圣念飞玄藻，仙仪下白兰。日斜征盖没，归骑动鸣鸾。	武平一	送金城公主适西蕃	广通还特圣仙日归	五言律诗
剪彩迎初候，攀条故写真。花随红意发，叶就绿情新。嫩色惊衔燕，轻香误采人。应为熏风拂，能令芳树春。	赵彦昭	奉和圣制立春日侍宴内殿出	剪攀花叶嫩轻应能	五言律诗
出震乘东陆，凭高御北辰。祥云应早岁，瑞雪候初旬。庭树千花发，阶蓂七叶新。幸承今日宴，长奉万年春。	赵彦昭	奉和人日清晖阁宴群臣遇雪	出凭祥瑞庭阶幸长	五言律诗
青女三秋节，黄姑七日期。星桥度玉珮，云阁掩罗帷。河气通仙掖，天文入睿词。今宵望灵汉，应得见蛾眉。	赵彦昭	奉和七夕两仪殿会宴应制	青黄星云河天今应	五言律诗
秋豫凝仙览，宸游转翠华。呼鹰下鸟路，戏马出龙沙。紫菊宜新寿，丹萸辟旧邪。须陪长久宴，岁岁奉吹花。	赵彦昭	奉和九日幸临渭亭登高应制	秋宸呼戏紫丹须岁	五言律诗
出豫乘秋节，登高陟梵宫。皇心满尘界，佛迹现虚空。日月宜长寿，人天得大通。喜闻题宝偈，受记莫由同。	赵彦昭	奉和九月九日登慈恩寺浮屠	出登皇佛日人喜受	五言律诗
云物中京晓，天人外馆开。飞桥象河汉，悬榜学蓬莱。北阙临仙槛，南山送寿杯。一窥轮奂毕，惭恧栋梁材。	赵彦昭	安乐公主移入新宅侍宴应制	云天飞悬北南一惭	五言律诗
圣后经纶远，谋臣计画多。受降追汉策，筑馆许戎和。俗化乌孙垒，春生积石河。六龙今出饯，双鹤愿为歌。			圣谋受筑俗春六双	五言律诗
皇情遍九垓，御辇驻昭回。路若随天转，人疑近日来。河看大禹凿，山见巨灵开。愿扈登封驾，常持荐寿杯。	赵彦昭	奉和圣制登骊山高顶寓目应	皇御路人河山愿常	五言律诗
云骖驱半景，星跸坐中天。国诞玄宗圣，家寻碧落仙。玉杯鸾荐寿，宝算鹤知年。一睹光华旦，欣承道德篇。	赵彦昭	奉和幸白鹿观应制	云星国家玉宝一欣	五言律诗
两揆光天秩，三朝奉帝熙。何言集大鸟，忽此丧元龟。坐叹公槐落，行闻宰树悲。壑舟今已去，宁有济川期。	赵彦昭	哭仆射鄂公杨再思	两三何忽坐行壑宁	五言律诗
望幸三秋暮，登高九日初。朱旗巡汉苑，翠帟俯秦墟。宠极萸房遍，恩深菊酎余。承欢何以荅，万亿奉宸居。	萧至忠	奉和九日幸临渭亭登高应制	望登朱翠宠恩承万	五言律诗
天跸三乘启，星舆六辔行。登高凌宝塔，极目遍王城。神卫空中绕，仙歌云外清。重阳千万寿，率舞颂升平。	萧至忠	奉和九月九日登慈恩寺浮图	天星登极神仙重率	五言律诗
公主林亭地，清晨降玉舆。画桥飞渡水，仙阁迥临虚。新晴看蛱蝶，早夏摘芙蕖。文酒娱游盛，忻叨侍从余。	萧至忠	陪幸长宁公主林亭	公清画仙新早文忻	五言律诗
重九临商节，登高出汉宫。正逢萸实满，还对菊花丛。霁云开就日，仙藻丽秋风。微臣预在镐，窃抃遂无穷。	李迥秀	奉和九日幸临渭亭登高应制	重登正还霁仙微窃	五言律诗
远目瞰秦坰，重阳坐灞亭。既开黄菊酒，还降紫微星。箫鼓谙仙曲，山河入画屏。幸兹陪宴喜，无以效丹青。	杨廉	奉和九日幸临渭亭登高应制	远重既还箫山幸无	五言律诗
万乘临真境，重阳眺远空。慈云浮雁塔，定水映龙宫。宝铎含飙响，仙轮带日红。天文将瑞色，辉焕满寰中。	杨廉	奉和九月九日登慈恩寺浮图	万重慈定宝仙天辉	五言律诗
重九开秋节，得一动宸仪。金风飘菊蘂，玉露泫萸枝。睿览八纮外，天文七曜披。临深应在即，居高岂忘危。	韦安石	奉和九日幸临渭亭登高应制	重得金玉睿天临居	五言律诗
蜂蚁屯夷落，熊罴逐汉飞。忘躯百战后，屈指一年归。厚眷纾天藻，深慈解御衣。兴酣歌舞出，朝野叹光辉。	韦安石	侍宴旋师喜捷应制	蜂熊忘屈厚深兴朝	五言律诗
梁园开胜景，轩驾动宸衷。早荷承湛露，修竹引薰风。九酝倾钟石，百兽协丝桐。小臣陪宴镐，献寿奉维嵩。	韦安石	梁王宅侍宴应制同用风字	梁轩早修九百小献	五言律诗
銮舆巡上苑，凤驾瞰层城。御座丹乌丽，宸居白鹤惊。玉旗萦桂叶，金杯泛菊英。九晨陪圣膳，万岁奉承明。	窦希玠	奉和九日幸临渭亭登高应制	銮凤御宸玉金九万	五言律诗
九秋光顺豫，重节霁良辰。登高识汉苑，问道侍轩臣。菊花浮秬鬯，萸房插缙绅。圣化边陲谧，长洲鸿雁宾。	陆景初	奉和九日幸临渭亭登高应制	九重登问菊萸圣长	五言律诗
重阳玉律应，万乘金舆出。风起韵虞弦，云开吐尧日。菊花浮圣酒，茱香挂衰质。欲知恩煦多，顺动观秋实。	郑南金	奉和九日幸临渭亭登高应制	重万风云菊茱欲顺	五言律诗
重阳乘令序，四野开晴色。日月数初幷，干坤圣登极。菊黄迎酒泛，松翠凌霜直。游海难为深，负山徒倦力。	李咸	奉和九日幸临渭亭登高应制	重四日干菊松游负	五言律诗
九日报仙家，三秋转岁华。呼鹰下鸟路，戏马出龙沙。簪挂丹萸蘂，杯浮紫菊花。所愿同微物，年年共辟邪。	赵彦伯	奉和九日幸临渭亭登高应制	九三呼戏簪杯所年	五言律诗
御气三秋节，登高九曲门。桂筵罗玉俎，菊醴溢芳樽。遵渚归鸿度，承云舞鹤𬸣。微臣滥陪赏，空荷圣明恩。	于经野	奉和九日幸临渭亭登高应制	御登桂菊遵承微空	五言律诗
时和素秋节，宸豫紫机关。鹤似闻琴至，人疑宴镐还。旷望临平野，潺湲俯瞑湾。无因酬大德，空此愧崇班。	卢怀慎	奉和九日幸临渭亭登高应制	时宸鹤人旷潺无空	五言律诗
洪慈均动植，至德俯深玄。出豫从初地，登高适梵天。白云飞御藻，慧日暖皇编。别有秋原藿，长倾雨露缘。	辛替否	奉和九月九日登慈恩寺浮图	洪至出登白慧别长	五言律诗
玉辇移中禁，珠梯览四禅。重阶清汉接，飞窦紫霄悬。缀叶披天藻，吹花散御筵。无因銮跸暇，俱舞鹤林前。	王景	奉和九月九日登慈恩寺浮图	玉珠重飞缀吹无俱	五言律诗
鹦林花塔启，凤辇顺时游。重九昭皇庆，大千扬帝休。耆阇妙法阐，王舍睿文流。至德覃无极，小臣歌讵酬。	毕干泰	奉和九月九日登慈恩寺浮图	鹦凤重大耆王至小	五言律诗
扈跸游玄地，陪仙瞰紫微。似迈铢衣劫，将同羽化飞。雕戈秋日丽，宝剑晓霜霏。献觞乘菊序，长愿奉天晖。	曲瞻	奉和九月九日登慈恩寺浮图	扈陪似将雕宝献长	五言律诗
净境重阳节，仙游万乘来。插萸登鹫岭，把菊坐蜂台。十地祥云合，三天瑞景开。秋风词更远，窃抃乐康哉。	樊忱	奉和九月九日登慈恩寺浮图	净仙插把十三秋窃	五言律诗
应节萸房满，初寒菊圃新。龙旗焕辰极，凤驾俨香𬮱。莲井偏宜夏，梅梁更若春。一忻陪雁塔，还似得天身。	孙佺	奉和九月九日登慈恩寺浮图	应初龙凤莲梅一还	五言律诗
九月从时豫，三乘为法开。中霄日天子，半座宝如来。摘果珠盘献，攀萸玉辇回。愿将尘露点，遥奉光明台。	李从远	奉和九月九日登慈恩寺浮图	九三中半摘攀愿遥	五言律诗
出豫乘金节，飞文焕日宫。萸房开圣酒，杏苑被玄功。塔向三天迥，禅收八解空。叨恩奉兰借，终愧洽薰风。	周利用	奉和九月九日登慈恩寺浮图	出飞萸杏塔禅叨终	五言律诗
飞塔凌霄起，宸游一届焉。金壶新泛菊，宝座即披莲。就日摇香辇，凭云出梵天。祥氛与佳色，相伴杂𬬻烟。	张景源	奉和九月九日登慈恩寺浮图	飞宸金宝就凭祥相	五言律诗
宝地邻丹掖，香台瞰碧云。河山天外出，城阙树中分。睿藻兰英秀，仙杯菊蘂薰。愿将今日乐，长奉圣明君。	李恒	奉和九月九日登慈恩寺浮图	宝香河城睿仙愿长	五言律诗
九秋霜景净，千门晓望通。仙游光御路，瑞塔迥凌空。菊彩扬尧日，萸香绕舜风。天文丽辰象，窃抃仰层穹。	张锡	奉和九月九日登慈恩寺浮图	九千仙瑞菊萸天窃	五言律诗
雪尽铜驼路，花照石崇家。年光开柳色，池影泛云华。赏洽情方远，春归景未赊。欲知多暇日，尊酒渍澄霞。	张锡	晦日宴高文学林亭	雪花年池赏春欲尊	五言律诗
瑞塔临初地，金舆幸上方。空边有清净，觉处无馨香。雨霁微尘敛，风秋定水凉。兹辰采仙菊，荐寿庆重阳。	解琬	奉和九月九日登慈恩寺浮图	瑞金空觉雨风兹荐	五言律诗
主第簪裾出，王畿春照华。山亭一以眺，城阙带烟霞。横堤列锦帐，傍浦驻香车。欢娱属晦节，酩酊未还家。	解琬	晦日宴高氏林亭	主王山城横傍欢酩	五言律诗
公门袭汉环，主第称秦玉。池架祥鳣序，山吹鸣凤曲。拂席萝薜垂，回舟芰荷触。平阳妙舞处，日暮清歌续。	郑愔	侍宴长宁公主东庄应制	公主池山拂回平日	五言律诗
锦䋏沙棠舰，罗带石榴裙。绿潭采荷芰，清江日稍曛。鱼鸟争唼喋，花叶相芬氲。不觉芳洲暮，菱歌处处闻。	郑愔	采莲曲	锦罗绿清鱼花不菱	五言律诗
汉室欢娱盛，魏国文雅遒。许史多暮宿，应陈从夜游。西园䜩公子，北里召王侯。讵似将军猎，空嗟亭尉留。	郑愔	夜游曲	汉魏许应西北讵空	五言律诗
颍川豪横客，咸阳轻薄儿。田窦方贵幸，赵李新相知。轩盖终朝集，笙竽此夜吹。黄金盈箧笥，白日忽西驰。	郑愔	少年行	颍咸田赵轩笙黄白	五言律诗
春殿猗兰美，仙阶柏树荣。地逢芳节应，时睹圣人生。月满增祥荚，天长发瑞灵。南山遥可献，常愿奉皇明。	郑愔	中宗降诞日长宁公主满月侍	春仙地时月天南常	五言律诗
地轴楼居远，天台阙路赊。何如游帝宅，即此对仙家。座拂金壶电，池摇玉酒霞。无云秦汉隔，别访武陵花。	郑愔	奉和幸上官昭容院献诗四首	地天何即座池无别	五言律诗
尧茨姑射近，汉苑建章连。十五蓂知月，三千桃纪年。鸾歌随凤吹，鹤舞向鹍弦。更觅琼妃伴，来过玉女泉。	郑愔	奉和幸上官昭容院献诗四首	尧汉十三鸾鹤更来	五言律诗
宫掖贤才重，山林高尚难。不言辞辇地，更有结庐欢。池栋清温燠，岩窗起冱寒。幽亭有仙桂，圣主万年看。	郑愔	奉和幸上官昭容院献诗四首	宫山不更池岩幽圣	五言律诗
槎流天上转，茅宇禁中开。河鹊填桥至，山熊避槛来。庭花采菉蓐，岩石步莓苔。愿奉舆图泰，长开锦翰裁。	郑愔	奉和幸上官昭容院献诗四首	槎茅河山庭岩愿长	五言律诗
下嫁戎庭远，和亲汉礼优。笳声出虏塞，箫曲背秦楼。贵主悲黄鹤，征人怨紫骝。皇情眷亿兆，割念俯怀柔。	郑愔	送金城公主适西蕃应制	下和笳箫贵征皇割	五言律诗
御跸下都门，军麾出塞垣。长杨跨武骑，细柳接戎轩。睿曲风云动，边威鼓吹喧。坐帷将阃外，俱是报明恩。	郑愔	奉和幸望春宫送朔方大总管	御军长细睿边坐俱	五言律诗
涌霄开宝塔，倒影驻仙舆。雁子乘堂处，龙王起藏初。秋风圣主曲，佳气史官书。愿献重阳寿，承欢万岁余。	郑愔	奉和九月九日登慈恩寺浮图	涌倒雁龙秋佳愿承	五言律诗
日斜漳浦望，风起邺台寒。玉座平生晚，金尊妓吹阑。舞余依帐泣，歌罢向陵看。萧索松风暮，愁烟入井阑。	郑愔	相和歌辞铜雀台	日风玉金舞歌萧愁	五言律诗
汉将留边朔，遥遥岁序深。谁堪牧马思，正是胡笳吟。曲断关山月，声悲雨雪阴。传书问苏武，陵也独何心。	郑愔	胡笳曲	汉遥谁正曲声传陵	五言律诗
青柳映红颜，黄云蔽紫关。忽闻边使出，枝叶为君攀。舞腰愁欲断，春心望不还。风花滚成雪，罗绮乱斑斑。	郑愔	折杨柳	青黄忽枝舞春风罗	五言律诗
征客向轮台，幽闺寂不开。音书秋雁断，机杼夜蛩催。虚幌风吹叶，闲阶露湿苔。自怜愁思影，常共月裴回。	郑愔	秋闺	征幽音机虚闲自常	五言律诗
星汉下天孙，车服降殊蕃。匣中词易切，马上曲虚繁。关塞移朱帐，风尘暗锦轩。箫声去日远，万里望河源。	徐坚	奉和送金城公主适西蕃应制	星车匣马关风箫万	五言律诗
旧许星车转，神京祖帐开。断烟伤别望，零雨送离杯。辞燕依空绕，宾鸿入听哀。分襟与秋气，日夕共悲哉。	徐坚	饯许州宋司马赴任	旧神断零辞宾分日	五言律诗
弦歌试宰日，城阙赏心违。北谢苍龙去，南随黄鹄飞。夏云海中出，吴山江上微。氓谣岂云远，从此庆缁衣。	宋之问	送武进郑明府	弦城北南夏吴氓从	五言律诗
征马噪金珂，嫖姚向北河。绿苔行迹少，红粉泪痕多。宝屋粘花絮，银筝覆网罗。别君如昨日，青海雁频过。	李元纮	绿墀怨	征嫖绿红宝银别青	五言律诗
望月思氛氲，朱衾懒更熏。春生翡翠帐，花点石榴裙。燕语时惊妾，莺啼转忆君。交河一万里，仍隔数重云。	李元纮	相思怨	望朱春花燕莺交仍	五言律诗
殊类骄无长，王师示有征。中军才受律，妖寇已亡精。斩虏还遮塞，绥降更筑城。从来攻必克，天策振奇兵。	裴漼	奉和御制旋师喜捷	殊王中妖斩绥从天	五言律诗
初岁开韶月，田家喜载阳。晚晴摇水态，迟景荡山光。浦净渔舟远，花飞樵路香。自然成野趣，都使俗情忘。	韦述	春日山庄	初田晚迟浦花自都	五言律诗
朱绂临秦望，皇华赴洛桥。文章南渡越，书奏北归朝。树入江云尽，城衔海月遥。秋风将客思，川上晚萧萧。	韦述	广陵送别宋员外佐越郑舍人	朱皇文书树城秋川	五言律诗
闻道山阴会，仍为火忌辰。途中甘弃日，江上苦伤春。流水翻催泪，寒灰更伴人。丹心终不改，白发为谁新。	胡皓	和宋之问寒食题临江驿	闻仍途江流寒丹白	五言律诗
巴东三峡尽，旷望九江开。楚塞云中出，荆门水上来。鱼龙潜啸雨，凫雁动成雷。南国秋风晚，客思几悠哉。	胡皓	出峡	巴旷楚荆鱼凫南客	五言律诗
鹦鹉殊姿致，鸾皇得比肩。常寻金殿里，每话玉阶前。贾谊才方达，扬雄老未迁。能言既有地，何惜为闻天。	胡皓	同蔡孚起居咏鹦鹉	鹦鸾常每贾扬能何	五言律诗
万里扈封峦，群公遇此欢。幔城连夜静，霜仗满空寒。辇路宵烟合，旌门晓月残。明朝陪圣主，山下礼圆坛。	张谔	东封山下宴群臣	万群幔霜辇旌明山	五言律诗
社金流茂祉，庭玉表奇才。竹似因谈植，兰疑入梦栽。乌将八子去，凤逐九雏来。今夜明珠色，当随满月开。	张谔	满月	社庭竹兰乌凤今当	五言律诗
王家傍绿池，春色正相宜。岂有楼台好，兼看草树奇。石榴天上叶，椰子日南枝。出入千门里，年年乐未移。	张谔	岐王山亭	王春岂兼石椰出年	五言律诗
半额画双蛾，盈盈烛下歌。玉杯寒意少，金屋夜情多。香艳王分踮，裙娇敕赐罗。平阳莫相妒，唤出不如他。	张谔	岐王席上咏美人	半盈玉金香裙平唤	五言律诗
朱绂临秦望，皇华赴洛桥。文章南渡越，书奏北归朝。树入江云尽，城衔海月遥。秋风将客思，川上晚萧萧。	韦述	广陵送别宋员外佐越郑舍人	朱皇文书树城秋川	五言律诗
天子爱贤才，星郎入拜来。明光朝半下，建礼直初回。名带含香发，文随绮幕开。披云自有镜，从此照仙台。	张谔	赠吏部孙员外济	天星明建名文披从	五言律诗
辍史空三署，题舆佐一方。祖筵开霁景，征陌直朝光。水陆风烟隔，秦吴道路长。伫闻敷善政，邦国咏惟康。	张谔	送李著作倅杭州	辍题祖征水秦伫邦	五言律诗
朔风吹寒塞，胡沙千万里。阵云出岱山，孤月生海水。决胜方求敌，衔恩本轻死。萧萧牧马鸣，中夜拔剑起。	刘庭琦	从军	朔胡阵孤决衔萧中	五言律诗
红树晓莺蹄，春风暖翠闺。雕笼熏绣被，珠履踏金堤。芍药花初吐，菖蒲叶正齐。藁砧当此日，行役向辽西。	许景先	阳春怨	红春雕珠芍菖藁行	五言律诗
主人病且闲，客来情弥适。一酌复一笑，不知日将夕。昨来属欢游，于今尽成昔。努力持所趣，空名定何益。	苏晋	过贾六	主客一不昨于努空	五言律诗
早知君爱歇，本自无萦妒。谁使恩情深，今来反相误。愁眠罗帐晓，泣坐金闺暮。独有梦中魂，犹言意如故。	袁晖	相和歌辞长门怨	早本谁今愁泣独犹	五言律诗
君爱本相饶，从来似舞腰。那堪攀玉座，肠断望陵朝。怨着情无主，哀凝曲不调。况临松日暮，悲吹坐萧萧。	袁晖	铜雀妓	君从那肠怨哀况悲	五言律诗
正月金闺里，微风绣户间。晓魂怜别梦，春思逼啼颜。绕砌梅堪折，当轩树未攀。岁华庭北上，何日度阳关。	袁晖	正月闺情	正微晓春绕当岁何	五言律诗
二月韶光好，春风香气多。园中花巧笑，林里鸟能歌。有恨离琴瑟，无情着绮罗。更听春燕语，妾亦不如他。	袁晖	二月闺情	二春园林有无更妾	五言律诗
三月春将尽，空房妾独居。蛾眉愁自结，鬓髪没情梳。□□□□□，□□□□□。□□□□□，□□□□□。	袁晖	三月闺情	三空蛾鬓□□□□	五言律诗
七月坐凉宵，金波满丽谯。容华芳意改，枕席怨情饶。锦字沾愁泪，罗裙缓细腰。不如银汉女，岁岁鹊成桥。	袁晖	七月闺情	七金容枕锦罗不岁	五言律诗
令节颁龙镜，仙辉下凤台。含灵万象入，写照百花开。色与皇明散，光随圣泽来。妍媸冰鉴里，从此愧非才。	席豫	奉和敕赐公主镜	令仙含写色光妍从	五言律诗
飘飖任舟楫，回合傍江津。后浦情犹在，前山赏更新。树深烟幂幂，滩浅石磷磷。川路南行远，淹留惜此辰。	席豫	江行纪事二首一	飘回后前树滩川淹	五言律诗
江汛春风势，山楼曙月辉。猿攀紫岩饮，鸟拂清潭飞。古树崩沙岸，新苔覆石矶。津途赏无限，征客𫏐忘归。	席豫	江行纪事二首二	江山猿鸟古新津征	五言律诗
至哉含柔德，万物资以生。常顺称厚载，流谦通变盈。圣心事能察，增广陈厥诚。黄只僾如在，泰折俟咸亨。	贺知章、	郊庙歌辞禅社首乐章顺	至万常流圣增黄泰	五言律诗
江皋闻曙钟，轻栧理还舼。海潮夜约约，川露晨溶溶。始见沙上鸟，犹埋云外峰。故乡杳无际，明发怀朋从。	贺知章	太和晚发	江轻海川始犹故明	五言律诗
常经绝脉塞，复见断肠流。送子成今别，令人起昔愁。陇云晴半雨，边草夏先秋。万里长城寄，无贻汉国忧。	贺知章	送人之军	常复送令陇边万无	五言律诗
兹地五湖邻，艰哉万里人。惊飙翻是托，危浪亦相因。宣室才华子，金闺讽议臣。承明有三人，去去速归轮。	裴耀卿	酬张九龄使风见示	兹艰惊危宣金承去	五言律诗
优闲表政清，林薄赏秋成。江上悬晓月，往来亏复盈。天云抗真意，郡阁晦高名。坐啸应无欲，宁辜济物情。	崔颂	和张荆州九龄晨出郡舍林下	优林江往天郡坐宁	五言律诗
受命谳封疆，逢君牧豫章。于焉审虞芮，复尔共舟航。怅别秋阴尽，怀归客思长。江皋枉离赠，持此慰他乡。	孙翃	奉酬张洪州九龄江上见赠	受逢于复怅怀江持	五言律诗
南望缑氏岭，山居共涧阴。东西十数里，缅邈方寸心。云日落广厦，莺花对孤琴。琴中多苦调，凄切谁复寻。	徐仁友	古意赠孙翃	南山东缅云莺琴凄	五言律诗
汉主新丰邑，周王尚父师。云符沛童唱，雪应海神期。林变惊春早，山明讶夕迟。况逢温液霈，恩重御裘诗。	苏绾	奉和姚令公驾幸温汤喜雪应	汉周云雪林山况恩	五言律诗
天使下西楼，光含万里秋。台前疑挂镜，帘外似悬钩。张尹将眉学，班姬取扇俦。佳期应借问，为报在刀头。	康庭芝	咏月	天光台帘张班佳为	五言律诗
湖岸缆初解，莺啼别离处。遥见舟中人，时时一回顾。坐悲芳岁晚，花落青轩树。春梦随我心，悠扬逐君去。	包融	送国子张主簿	湖莺遥时坐花春悠	五言律诗
芸阁朝来雪，飘飖正满空。褰开明月下，校理落花中。色向怀铅白，光因翰简融。能令草玄者，回思入流风。	包融	和陈校书省中玩雪	芸飘褰校色光能回	五言律诗
茂德来征应，流泉入咏歌。含灵符上善，作字表中和。有草恒垂露，无风欲偃波。为看人共水，清白定谁多。	包融	和崔会稽咏王兵曹厅前涌泉	茂流含作有无为清	五言律诗
笑笑傍溪花，丛丛逐岸斜。朝开川上日，夜发浦中霞。照灼如临镜，䒠茸胜浣纱。春来武陵道，几树落仙家。	包融	赋得岸花临水发	笑丛朝夜照䒠春几	五言律诗
守岁多然烛，通宵莫掩扉。客愁当暗满，春色向明归。玉斗巡初匝，银河落渐微。开正献岁酒，千里间庭闱。	丁仙芝	京中守岁	守通客春玉银开千	五言律诗
桂檝中流望，空波两畔明。林开扬子驿，山出润州城。海尽边阴静，江寒朔吹生。更闻风叶下，淅沥度秋声。	丁仙芝	渡扬子江	桂空林山海江更淅	五言律诗
平阳旧池馆，寂寞使人愁。座卷流黄簟，帘垂白玉钩。庭闲花自落，门闭水空流。追想吹箫处，应随仙鹤游。	丁仙芝	长宁公主旧山池	平寂座帘庭门追应	五言律诗
夜久闻羌笛，寥寥虚客堂。山空响不散，溪静曲宜长。草木生边气，城池泛夕凉。虚然异风出，仿佛宿平阳。	丁仙芝	剡谿馆闻笛	夜寥山溪草城虚仿	五言律诗
西别秦关近，东行陕服长。川原余让畔，歌吹忆遗棠。河水流城下，山云起路傍。更怜栖泊处，池馆绕林篁。	蔡希寂	陕中作	西东川歌河山更池	五言律诗
跻险入幽林，翠微含竹殿。泉声无休歇，山色时隐见。潮来杂风雨，梅落成霜霰。一从方外游，顿觉尘心变。	张翚	游栖霞寺	跻翠泉山潮梅一顿	五言律诗
门对青山近，汀牵绿草长。寒深包晚橘，风紧落垂杨。湖畔闻渔唱，天边数雁行。萧然有高士，清思满书堂。	周瑀	潘司马别业	门汀寒风湖天萧清	五言律诗
故人嗟此别，相送出烟坰。柳色分官路，荷香入水亭。离歌未尽曲，酌酒共忘形。把手河桥上，孤山日暮青。	周瑀	送潘三入京	故相柳荷离酌把孤	五言律诗
指途清溪里，左右唯深林。云蔽望乡处，雨愁为客心。遇人多物役，听鸟时幽音。何必沧浪水，庶兹浣尘襟。	谈戭	清谿馆作	指左云雨遇听何庶	五言律诗
万里𬯎城在，三边虏气衰。沙填孤嶂角，烧断故关碑。马色经寒惨，雕声带晚悲。将军正闲暇，留客换歌辞。	殷遥	塞上	万三沙烧马雕将留	五言律诗
君此卜行日，高堂应梦归。莫将和氏泪，滴着老莱衣。岳雨连河细，田禽出麦飞。到家调膳后，吟好送斜晖。	殷遥	送友人下第归省	君高莫滴岳田到吟	五言律诗
风流与才思，俱似晋时人。淮月归心促，江花入兴新。云深苍海暮，柳暗白门春。共道官犹小，怜君孝养亲。	殷遥	送杜士瞻楚州觐省	风俱淮江云柳共怜	五言律诗
故人虽薄宦，往往涉清溪。凿牖对山月，褰裳拂涧霓。游鱼逆水上，宿鸟向风栖。一见桃花发，能令秦汉迷。	殷遥	友人山亭	故往凿褰游宿一能	五言律诗
寂历青山晚，山行趣不稀。野花成子落，江燕引雏飞。暗草薰苔径，晴杨扫石矶。俗人犹语此，余亦转忘归。	殷遥	春晚山行	寂山野江暗晴俗余	五言律诗
寂历远山意，微冥半空碧。绿萝无冬春，彩云竟朝夕。张子海内奇，久为岩中客。圣君当梦想，安得老松石。	沈如筠	寄张征古	寂微绿彩张久圣安	五言律诗
闺妇持刀坐，自怜裁剪新。叶催情缀色，花寄手成春。踮燕留妆户，黏鸡待饷人。擎来问夫婿，何处不如真。	徐延寿	人日剪彩	闺自叶花踮黏擎何	五言律诗
落日弥纶地，公才画省郎。词惊起草笔，坐引护衣香。双阙天河近，千门夕漏长。遥知台上宿，不独有文强。	李憕	和户部杨员外伯成寓直	落公词坐双千遥不	五言律诗
感梦通玄化，覃恩降紫宸。赐钱开汉府，分帛醉尧人。地隔朝宗庆，亭临卜洛新。行看广云雨，二月次东巡。	李憕	同望幸新亭赐钱公宴	感覃赐分地亭行二	五言律诗
彩云惊岁晚，缭绕孤山头。散作五般色，凝为一段愁。影虽沉涧底，形在天际游。风动必飞去，不应长此留。	李邕	咏云	彩缭散凝影形风不	五言律诗
金殿忝陪贤，琼羞忽降天。鼎罗仙掖里，觞拜琐闱前。院逼青霄路，厨和紫禁烟。酒酣空忭舞，何以荅昌年。	王湾	丽正殿赐宴同勒天前烟年四	金琼鼎觞院厨酒何	五言律诗
华月当秋满，朝英假兴同。净林新霁入，规院小凉通。碎影行筵里，摇花落酒中。清宵凝爽意，倂此助文雄。	王湾	奉和贺监林月清酌	华朝净规碎摇清倂	五言律诗
客路青山外，行舟绿水前。潮平两岸阔，风正一帆悬。海日生残夜，江春入旧年。乡书何处达，归雁洛阳边。	王湾	次北固山下	客行潮风海江乡归	五言律诗
虚室有秦筝，筝新月复清。弦多弄委曲，柱促语分明。晓怨凝繁手，春娇入曼声。近来唯此乐，传得美人情。	王湾	观搊筝	虚筝弦柱晓春近传	五言律诗
今岁今宵尽，明年明日催。寒随一夜去，春逐五更来。气色空中改，容颜暗里回。风光人不觉，已着后园梅。	史青	应诏赋得除夜	今明寒春气容风已	五言律诗
古木卧平沙，摧残岁月赊。有根横水石，无叶拂烟霞。春至苔为叶，冬来雪作花。不逢星汉使，谁辨是灵槎。	王泠然	古木卧平沙	古摧有无春冬不谁	五言律诗
一尉东南远，谁知此夜欢。诸侯倾皂盖，仙客整黄冠。染翰灯花满，飞觞云气寒。欣承国士遇，更借美人看。	张子容	云阳驿陪崔使君邵道士夜宴	一谁诸仙染飞欣更	五言律诗
远客襄阳郡，来过海岸家。樽开柏叶酒，灯发九枝花。妙曲逢卢女，高才得孟嘉。东山行乐意，非是竞繁华。	张子容	除夜乐城逢孟浩然	远来樽灯妙高东非	五言律诗
灵异寻沧海，笙歌访翠微。江鸥迎共狎，云鹤待将飞。琪树尝仙果，琼楼试羽衣。遥知神女问，独怪阮郎归。	张子容	送苏倩游天台	灵笙江云琪琼遥独	五言律诗
无云天欲暮，轻鹢大江清。归路烟中远，回舟月上行。傍潭窥竹暗，出屿见沙明。更值微风起，乘流丝管声。	张子容	泛永嘉江日暮回舟	无轻归回傍出更乘	五言律诗
山绕楼台出，溪通里闬斜。曾为谢客郡，多有逐臣家。海气朝成雨，江天晚作霞。题书报贾谊，此湿似长沙。	张子容	永嘉即事寄赣县袁少府瓘	山溪曾多海江题此	五言律诗
土地穷瓯越，风光肇建寅。插桃销瘴疠，移竹近阶墀。半是吴风俗，仍为楚岁时。更逢习凿齿，言在汉川湄。	张子容	乐城岁日赠孟浩然	土风插移半仍更言	五言律诗
拙宦从江左，投荒更海边。山将孤屿近，水共恶溪连。地湿梅多雨，潭蒸竹起烟。未应悲晚髪，炎瘴苦华年。	张子容	永嘉作	拙投山水地潭未炎	五言律诗
东越相逢地，西亭送别津。风潮看解缆，云海去愁人。乡在桃林岸，山连枫树春。因怀故园意，归与孟家邻。	张子容	送孟八浩然归襄阳二首一	东西风云乡山因归	五言律诗
杜门不欲出，久与世情疏。以此为长策，劝君归旧庐。醉歌田舍酒，笑读古人书。好是一生事，无劳献子虚。	张子容	送孟八浩然归襄阳二首二	杜久以劝醉笑好无	五言律诗
窜谪边穷海，川原近恶溪。有时闻虎啸，无夜不猿啼。地暖花长发，岩高日易低。故乡可忆处，遥指斗牛西。	张子容	贬乐城尉日作	窜川有无地岩故遥	五言律诗
腊月今知晦，流年此夕除。拾樵供岁火，踮牖作春书。柳觉东风至，花疑小雪余。忽逢双鲤赠，言是上冰鱼。	张子容	除日	腊流拾踮柳花忽言	五言律诗
湖北雨初晴，湖南山尽见。岩岩石帆影，如得海风便。仙穴茅山峰，彩云时一见。邀君共探此，异箓残几卷。	贺朝	南山	湖湖岩如仙彩邀异	五言律诗
乡关眇天末，引领怅怀归。羇旅久淫滞，物色屡芳菲。稍觉出意尽，行看蓬鬓稀。如何千里外，伫立沾裳衣。	贺朝	赋得游人久不归	乡引羇物稍行如伫	五言律诗
暝上春山阁，梯云宿半空。轩窗闭潮海，枕席拂烟虹。朱网防栖鸽，纱灯护夕虫。一闻鸡唱晓，已见日曈曈。	贺朝	宿香山阁	暝梯轩枕朱纱一已	五言律诗
胡姬春酒店，弦管夜锵锵。红毾铺新月，貂裘坐薄霜。玉盘初鲙鲤，金鼎正烹羊。上客无劳散，听歌乐世娘。	贺朝	赠酒店胡姬	胡弦红貂玉金上听	五言律诗
东南飞鸟处，言是故乡天。江上风花晚，君行定几千。计程频破月，数别屡开年。明岁浔阳水，相思寄采莲。	万齐融	赠别江头	东言江君计数明相	五言律诗
风流谁代子，虽有旧无双。欢酒言相送，愁弦意不降。落花馥河道，垂杨拂水窗。海潮与春梦，朝夕广陵江。	万齐融	送陈七还广陵	风虽欢愁落垂海朝	五言律诗
海岳三峰古，春皇二月寒。绿潭渔子钓，红树美人攀。弱蔓环沙屿，飞花点石关。溪山游未厌，琴酌弄晴湾。	邢巨	游春	海春绿红弱飞溪琴	五言律诗
都尉今无事，时清但闭关。夜霜戎马瘦，秋草射堂闲。位以穿杨得，名因折桂还。冯唐真不遇，叹息鬓毛斑。	薛业	晚秋赠张折冲	都时夜秋位名冯叹	五言律诗
东海天台山，南方缙云驿。溪澄问人隐，岩险烦登陟。潭壑随星使，轩车绕春色。傥寻琪树人，为报长相忆。	孙逖	送杨法曹按括州	东南溪岩潭轩傥为	五言律诗
圆潭写流月，晴明涵万象。仙翁何时还，绿水空荡漾。凉哉草木腓，白露沾人衣。犹醉空山里，时闻笙鹤飞。	孙逖	葛山潭	圆晴仙绿凉白犹时	五言律诗
今日逢初夏，欢游续旧旬。气和先作雨，恩厚别成春。凤吹临清洛，龙舆下紫宸。此中歌在藻，还见跃潜鳞。	孙逖	奉和四月三日上阳水窗赐宴	今欢气恩凤龙此还	五言律诗
岩磴列云旗，吾君访道时。干行万物睹，日驭六龙迟。望远回天顾，登高动睿词。愿因山作寿，长保会昌期。	孙逖	奉和登会昌山应制	岩吾干日望登愿长	五言律诗
洛城三五夜，天子万年春。彩仗移双阙，琼筵会九宾。舞成苍颉字，灯作法王轮。不觉东方日，遥垂御藻新。	孙逖	正月十五日夜应制	洛天彩琼舞灯不遥	五言律诗
玉辇下离宫，琼楼上半空。方巡五年狩，更辟四门聪。井邑观秦野，山河念禹功。停銮留睿作，轩槛起南风。	孙逖	奉和御制登鸳鸯楼即目应制	玉琼方更井山停轩	五言律诗
禁园纡睿览，仙棹叶时游。洛北风花树，江南彩画舟。芳生兰蕙草，春入凤凰楼。兴尽离宫暮，烟光起夕流。	孙逖	进船泛洛水应制	禁仙洛江芳春兴烟	五言律诗
闻道清明近，春庭向夕阑。行游昼不厌，风物夜宜看。斗柄更初转，梅香暗里残。无劳秉华烛，清月在南端。	孙逖	和常州崔使君寒食夜	闻春行风斗梅无清	五言律诗
台阁升高位，园林隔旧乡。忽闻歌棣萼，还比报琼芳。门向宜春近，郊连御宿长。德星常有会，相望在文昌。	孙逖	和韦兄春日南亭宴兄弟	台园忽还门郊德相	五言律诗
系马清溪树，禅门春气浓。香台花下出，讲坐竹间逢。觉路山童引，经行谷鸟从。更言穷寂灭，回策上南峰。	孙逖	奉和崔司马游云门寺	系禅香讲觉经更回	五言律诗
晚从灵境出，林壑曙云飞。稍觉清溪尽，回瞻画刹微。独园余兴在，孤棹宿心违。更忆登攀处，天香满袖归。	孙逖	酬万八贺九云门下归溪中作	晚林稍回独孤更天	五言律诗
刻石记天文，朝推谷子云。箧中缄圣札，岩下揖神君。语别梅初艳，为期草欲薰。往来春不尽，离思莫氛氲。	孙逖	春初送吕补阙往西岳勒碑得	刻朝箧岩语为往离	五言律诗
日落川径寒，离心苦未安。客愁西向尽，乡梦北归难。霜果林中变，秋花水上残。明朝渡江后，云物向南看。	孙逖	送越州裴参军充使入京	日离客乡霜秋明云	五言律诗
吾宗长作赋，登陆访天台。星使行看入，云仙意转催。饮冰攀璀璨，驱传历莓苔。日暮东郊别，真情去不回。	孙逖	送周判官往台州	吾登星云饮驱日真	五言律诗
云雨阳台路，光华驿骑巡。劝农开梦土，恤隐惠荆人。楼迥吟黄鹤，江长望白苹。观风布明诏，更是汉南春。	孙逖	送魏骑曹充宇文侍御判官分	云光劝恤楼江观更	五言律诗
神仙久留滞，清切伫飞翻。忽佐南方牧，何时西掖垣。高车自兰省，便道出荆门。不见河梁别，空销郢路魂。	孙逖	送苏郎中绾出佐荆州	神清忽何高便不空	五言律诗
大名将起魏，良史更逢迁。驿骑朝丹阙，关亭望紫烟。西京春色近，东观物华偏。早赴王正月，挥毫记首年。	孙逖	冬末送魏起居赴京	大良驿关西东早挥	五言律诗
昔年叨补衮，边地亦埋轮。官序惭先达，才名畏后人。西戎虽献款，上策耻和亲。早赴前军幕，长清外域尘。	孙逖	送李补阙摄御史充河西节度	昔边官才西上早长	五言律诗
议狱持邦典，临戎假宪威。风从阊阖去，霜入洞庭飞。篁竹迎金鼓，楼船引绣衣。明年拜真月，南斗使星归。	孙逖	送赵评事摄御史监军岭南	议临风霜篁楼明南	五言律诗
天使出霜台，行人择吏才。传车春色送，离兴夕阳催。驿绕巴江转，关迎剑道开。西南一何幸，前后二龙来。	孙逖	送靳十五侍御使蜀	天行传离驿关西前	五言律诗
列位登青琐，还乡复彩衣。共言晨省日，便是昼游归。春水经梁宋，晴山入海沂。莫愁东路远，四牡正𬴂𬴂。	孙逖	送李给事归徐州觐省	列还共便春晴莫四	五言律诗
避马台中贵，登车岭外遥。还因贡赋礼，来谒大明朝。地入商山路，乡连渭水桥。承恩返南越，尊酒重相邀。	孙逖	送杜侍御赴上都	避登还来地乡承尊	五言律诗
汉使得张纲，威名摄远方。恩沾柱下史，荣比选曹郎。江带黔中阔，山连峡水长。莫愁炎暑地，秋至有严霜。	孙逖	送张环摄御史监南选	汉威恩荣江山莫秋	五言律诗
公府西岩下，红亭间白云。雪梅初度腊，烟竹稍迎曛。水木涵澄景，帘栊引霁氛。江南归思逼，春雁不堪闻。	孙逖	宴越府陈法曹西亭	公红雪烟水帘江春	五言律诗
星使下仙京，云湖喜昼晴。更从探穴处，还作棹歌行。丝管荷风入，帘帷竹气清。莫愁归路远，水月夜虚明。	孙逖	同邢判官寻龙湍观归湖中	星云更还丝帘莫水	五言律诗
仙穴寻遗迹，轻舟爱水乡。溪流一曲尽，山路九峰长。渔父歌金洞，江妃舞翠房。遥怜葛仙宅，真气共微茫。	孙逖	寻龙湍	仙轻溪山渔江遥真	五言律诗
香阁东山下，烟花象外幽。悬灯千嶂夕，卷幔五湖秋。画壁余鸿雁，纱窗宿斗牛。更疑天路近，梦与白云游。	孙逖	宿云门寺阁	香烟悬卷画纱更梦	五言律诗
水国南无畔，扁舟北未期。乡情淮上失，归梦郢中疑。木落知寒近，山长见日迟。客行心绪乱，不及洛阳时。	孙逖	淮阴夜宿二首一	水扁乡归木山客不	五言律诗
永夕卧烟塘，萧条天一方。秋风淮水落，寒夜楚歌长。宿莽非中土，鲈鱼岂我乡。孤舟行已倦，南越尚茫茫。	孙逖	淮阴夜宿二首二	永萧秋寒宿鲈孤南	五言律诗
孤帆度绿氛，寒浦落红曛。江树朝来出，吴歌夜渐闻。南溟接潮水，北斗近乡云。行役从兹去，归情入雁群。	孙逖	下京口埭夜行	孤寒江吴南北行归	五言律诗
骤雨昼氤氲，空天望不分。暗山唯觉电，穷海但生云。涉涧猜行潦，缘崖畏宿氛。夜来江月霁，棹唱此中闻。	孙逖	山行遇雨	骤空暗穷涉缘夜棹	五言律诗
夜入丹阳郡，天高气象秋。海隅云汉转，江畔火星流。城郭传金柝，闾阎闭绿洲。客行凡几夜，新月再如钩。	孙逖	夜到润州	夜天海江城闾客新	五言律诗
闻唱梅花落，江南春意深。更传千里外，来入越人吟。弱干红妆倚，繁香翠羽寻。庭中自公日，歌舞向芳阴。	孙逖	和常州崔使君咏后庭梅二首	闻江更来弱繁庭歌	五言律诗
梅院重门掩，遥遥歌吹边。庭深人不见，春至曲能传。花落弹棋处，香来荐枕前。使君停五马，行乐此中偏。	孙逖	和常州崔使君咏后庭梅二首	梅遥庭春花香使行	五言律诗
客自新亭郡，朝来数物华。传君妓楼好，初落海榴花。露色珠帘映，香风粉壁遮。更宜林下雨，日晚逐行车。	孙逖	同和咏楼前海石榴二首一	客朝传初露香更日	五言律诗
海上移珍木，楼前咏所思。遥闻下车日，正在落花时。旧绿香行盖，新红洒步綦。从来寒不易，终见久逾滋。	孙逖	同和咏楼前海石榴二首二	海楼遥正旧新从终	五言律诗
海内文章伯，朝端礼乐英。一言兴宝运，三入济群生。命与才相偶，年将位不幷。台星忽已坼，流恸轸皇情。	孙逖	故右丞相赠太师燕文贞公挽	海朝一三命年台流	五言律诗
甲第三重戟，高门四列侯。已成冠盖里，更有凤皇楼。人世方为乐，生涯遽若休。空余掌纶地，传庆百千秋。	孙逖	故右丞相赠太师燕文贞公挽	甲高已更人生空传	五言律诗
奕叶金章贵，连枝鼎位尊。台庭为凤穴，相府是鸰原。世阅空悲命，泉幽不返魂。惟余汉臣史，继术赞韦门。	孙逖	故陈州刺史赠兵部尚书韦公	奕连台相世泉惟继	五言律诗
德配程休甫，名高鲁季姜。宠荣苍玉珮，宴梦郁金堂。白日期偕老，幽泉忽悼亡。国风犹在咏，江汉近南阳。	孙逖	故程将军妻南阳郡夫人樊氏	德名宠宴白幽国江	五言律诗
吉日初成晦，方塘遍是春。落花迎二月，芳树历三旬。公子能留客，巫阳好解神。夜还何虑暗，秉烛向城𬮱。	孙逖	晦日湖塘	吉方落芳公巫夜秉	五言律诗
塞北胡霜下，营州索兵救。夜里偷道行，将军马亦瘦。刀光照塞月，阵色明如昼。传闻贼满山，已共前锋鬬。	崔国辅	从军行	塞营夜将刀阵传已	五言律诗
逢着平乐儿，论交鞍马前。与酤一斗酒，恰用十千钱。后余在关内，作事多迍邅。何肯相救援，徒闻宝剑篇。	崔国辅	杂诗	逢论与恰后作何徒	五言律诗
红荷楚水曲，彪炳烁晨霞。未得两回摘，秋风吹却花。时芳不待妾，玉珮无处夸。悔不盛年时，嫁与青楼家。	崔国辅	古意	红彪未秋时玉悔嫁	五言律诗
松雨时复滴，寺门清且凉。此心竟谁证，回憩支公床。壁画感灵迹，龛经传异香。独游寄象外，忽忽归南昌。	崔国辅	宿法华寺	松寺此回壁龛独忽	五言律诗
天子蘂珠宫，楼台碧落通。豫游皆汗漫，斋处即崆峒。云物三光里，君臣一气中。道言何所说，宝历自无穷。	崔国辅	奉和华清宫观行香应制	天楼豫斋云君道宝	五言律诗
太守仙潢族，含情七夕多。扇风生玉漏，置水写银河。阁下陈书籍，闺中曝绮罗。遥思汉武帝，青鸟几时过。	崔国辅	七夕	太含扇置阁闺遥青	五言律诗
月暗潮又落，西陵渡暂停。村烟和海雾，舟火乱江星。路转定山绕，塘连范浦横。鸱夷近何去，空山临沧溟。	崔国辅	宿范浦	月西村舟路塘鸱空	五言律诗
征戍动经年，含情拂玳筵。花飞织锦处，月落捣衣边。灯暗愁孤坐，床空怨独眠。自君辽海去，玉匣闭春弦。	崔珪	孤寝怨	征含花月灯床自玉	五言律诗
寒仗丹旄引，阴堂白日违。暗灯明象物，画水湿灵衣。羽化淮王去，仙迎太子归。空余燕衔土，朝夕向陵飞。	袁瓘	惠文太子挽歌	寒阴暗画羽仙空朝	五言律诗
温室欢初就，兰交托胜因。共听无漏法，兼濯有为尘。水洁三空性，香沾四大身。清心多善友，颂德慰同人。	寇坦	同皇甫兵曹天官寺浴室新成	温兰共兼水香清颂	五言律诗
挂冠知止足，岂独汉疏贤。入道求真侣，辞恩访列仙。睿文含日月，宸翰动云烟。鹤驾吴乡远，遥遥南斗边。	李林甫	送贺监归四明应制	挂岂入辞睿宸鹤遥	五言律诗
东幸从人望，西巡顺物回。云收二华出，天转五星来。十月农初罢，三驱礼复开。更看琼岳上，佳气接神台。	李林甫	奉和圣制次琼岳应制	东西云天十三更佳	五言律诗
一片苍梧意，氤氲生栋梁。下帘山足暗，开户日添光。偏使衣裘润，能令枕簟凉。无心伴行雨，何必梦荆王。	陈希烈	赋得云生栋梁间	一氤下开偏能无何	五言律诗
家居五原上，征战是平生。独负山西勇，谁当塞下名。死生辽海战，雨雪蓟门行。诸将封侯尽，论功独不成。	卢象	杂诗二首一	家征独谁死雨诸论	五言律诗
君家御沟上，垂柳夹朱门。列鼎会中贵，鸣珂朝至尊。死生在片议，穷达由一言。须识苦寒士，莫矜狐白温。	卢象	杂诗二首二	君垂列鸣死穷须莫	五言律诗
经书满腹中，吾识广川翁。年老甘无位，家贫懒发蒙。人归洙泗学，歌盛舞雩风。愿接诸生礼，三年事马融。	卢象	赠广川马先生	经吾年家人歌愿三	五言律诗
高唐几百里，树色接阳台。晚见江山霁，宵闻风雨来。云从三峡起，天向数峰开。灵境信难见，轻舟那可回。	卢象	峡中作	高树晚宵云天灵轻	五言律诗
江南冰不闭，山泽气潜通。腊月闻山鸟，寒崖见蛰熊。柳林春半合，荻笋乱无丛。回首金陵岸，依依向北风。	卢象	竹里馆	江山腊寒柳荻回依	五言律诗
长风起秋色，细雨含落晖。夕鸟向林去，晚帆相逐飞。虫声出乱草，水气薄行衣。一别故乡道，悠悠今始归。			长细夕晚虫水一悠	五言律诗
中禁夕沉沉，幽篁别作林。色连鸡树近，影落凤池深。为重凌霜节，能虚应物心。年年承雨露，长对紫庭阴。	卢象	和徐侍郎丛筿咏	中幽色影为能年长	五言律诗
两妹日长成，双鬟将及人。已能持宝瑟，自解掩罗巾。念昔别时小，未知疏与亲。今来识离恨，掩泪方殷勤。	卢象	八月十五日象自江东止田园	两双已自念未今掩	五言律诗
小弟更孩幼，归来不相识。同居虽渐惯，见人犹默默。宛作越人言，殊乡甘水食。别此最为难，泪尽有余忆。	卢象	八月十五日象自江东止田园	小归同见宛殊别泪	五言律诗
我年一何长，鬓发日已白。俛仰天地间，能为几时客。惆怅故山云，裴回空日夕。何事与时人，东城复南陌。	卢象	叹白发	我鬓俛能惆裴何东	五言律诗
邑有弦歌宰，翔鸾狎野鸥。眷言华省旧，暂滞海池游。郁岛藏深竹，前溪对舞楼。更闻书即事，云物是新秋。	卢象	早秋宴张郎中海亭即事	邑翔眷暂郁前更云	五言律诗
校文常近日，赐宴忽升天。酒正传杯至，饔人捧案前。玉阶鸣溜水，清阁引归烟。共惜芸香暮，春风几万年。	徐安贞	书殿赐宴应制	校赐酒饔玉清共春	五言律诗
神女调温液，年年待圣人。试开临水殿，来洗属车尘。暖气随明主，恩波浃近臣。灵威自无极，从此献千春。	徐安贞	从驾温泉宫	神年试来暖恩灵从	五言律诗
圣作西山颂，君其出使年。勒碑悬日月，驱传接云烟。寒尽函关路，春归洛水边。别离能几许，朝暮玉墀前。	徐安贞	送吕向补阙西岳勒碑	圣君勒驱寒春别朝	五言律诗
郡县分南国，皇华出圣朝。为怜乡棹近，不道使车遥。旧俗吴三让，遗风汉六条。愿言除疾苦，天子听歌谣。	徐安贞	送丹阳采访	郡皇为不旧遗愿天	五言律诗
明月开三峡，花源出五溪。城池青壁里，烟火绿林西。不畏王程促，惟愁仙路迷。巴东下归棹，莫待夜猿啼。	徐安贞	送王判官	明花城烟不惟巴莫	五言律诗
画得襄阳郡，依然见昔游。岘山思驻马，汉水忆回舟。丹壑常含霁，青林不换秋。图书空咫尺，千里意悠悠。	徐安贞	题襄阳图	画依岘汉丹青图千	五言律诗
琴瑟调双凤，和鸣不独飞。正歌春可乐，行泣露先晞。环珮声犹在，房栊梦不归。将军休沐日，谁劝着新衣。	徐安贞	程将军夫人挽诗	琴和正行环房将谁	五言律诗
猿鸣三峡里，行客旧沾裳。复道从兹去，思君不暂忘。开襟春叶短，分手夏条长。独有幽庭桂，年年空自芳。	崔翘	送友人使夷陵	猿行复思开分独年	五言律诗
山径入修篁，深林蔽日光。夏云生嶂远，瀑水引溪长。秀迹逢皆胜，清芬坐转凉。回看玉樽夕，归路赏前忘。	吴巩	白云溪	山深夏瀑秀清回归	五言律诗
莫将铅粉匣，不用镜花光。一去边城路，何情更画妆。影销胡地月，衣尽汉宫香。妾死非关命，都缘怨断肠。	顾朝阳	昭君怨	莫不一何影衣妾都	五言律诗
吹角动行人，喧喧行人起。笳悲马嘶乱，争渡金河水。日暮沙漠陲，战声烟尘里。尽系名王颈，归来献天子。	王维	从军行	吹喧笳争日战尽归	五言律诗
皎洁明星高，苍茫远天曙。槐雾暗不开，城鸦鸣稍去。始闻高阁声，莫辨更衣处。银烛已成行，金门俨驺驭。	王维	早朝	皎苍槐城始莫银金	五言律诗
篱间犬迎吠，出屋候荆扉。岁晏输井税，山村人夜归。晚田始家食，余布成我衣。讵肯无公事，烦君问是非。	王维	赠刘蓝田	篱出岁山晚余讵烦	五言律诗
隔河见桑柘，蔼蔼黎阳川。望望行渐远，孤峰没云烟。故人不可见，河水复悠然。赖有政声远，时闻行路传。	王维	至滑州隔河望黎阳忆丁三宇	隔蔼望孤故河赖时	五言律诗
侬家真个去，公定随侬否。著处是莲花，无心变杨柳。松龛藏药裹，石唇安茶臼。气味当共知，那能不携手。			侬公著无松石气那	五言律诗
伯舅吏淮泗，卓鲁方喟然。悠哉自不竞，退耕东皋田。条桑腊月下，种杏春风前。酌醴赋归去，共知陶令贤。	王维	奉送六舅归陆浑	伯卓悠退条种酌共	五言律诗
送君尽惆怅，复送何人归。几日同携手，一朝先拂衣。东山有茅屋，幸为埽荆扉。当亦谢官去，岂令心事违。	王维	送张五归山	送复几一东幸当岂	五言律诗
相逢方一笑，相送还成泣。祖帐已伤离，荒城复愁入。天寒远山净，日暮长河急。解缆君已遥，望君犹伫立。	王维	齐州送祖三	相相祖荒天日解望	五言律诗
手疏谢明主，腰章为长吏。方从会稽邸，更发汝南骑。按节下松阳，清江响铙吹。露冕见三吴，方知百城贵。	王维	送缙云苗太守	手腰方更按清露方	五言律诗
浮生信如寄，薄宦夫何有。来往本无归，别离方此受。柳色蔼春余，槐阴清夏首。不觉御沟上，衔悲执杯酒。	王维	资圣寺送甘二	浮薄来别柳槐不衔	五言律诗
陌上新离别，苍茫四郊晦。登高不见君，故山复云外。远树蔽行人，长天隐秋塞。心悲宦游子，何处飞征盖。	王维	别弟缙后登青龙寺望蓝田山	陌苍登故远长心何	五言律诗
君子盈天阶，小人甘自免。方随炼金客，林上家绝𪩘。背岭花未开，入云树深浅。清昼犹自眠，山鸟时一啭。	王维	李处士山居	君小方林背入清山	五言律诗
屋上春鸠鸣，村边杏花白。持斧伐远扬，荷锄觇泉脉。归燕识故巢，旧人看新历。临觞忽不御，惆怅远行客。	王维	春中田园作	屋村持荷归旧临惆	五言律诗
新晴原野旷，极目无氛垢。郭门临渡头，村树连溪口。白水明田外，碧峰出山后。农月无闲人，倾家事南亩。	王维	新晴野望	新极郭村白碧农倾	五言律诗
泛舟大河里，积水穷天涯。天波忽开拆，郡邑千万家。行复见城市，宛然有桑麻。回瞻旧乡国，淼漫连云霞。	王维	渡河到清河作	泛积天郡行宛回淼	五言律诗
解印归田里，贤哉此丈夫。少年曾任侠，晚节更为儒。遁迹东山下，因家沧海隅。已闻能狎鸟，余欲共乘桴。	王维	济上四贤咏崔录事	解贤少晚遁因已余	五言律诗
宝剑千金装，登君白玉堂。身为平原客，家有邯郸娼。使气公卿坐，论心游侠场。中年不得意，谢病客游梁。	王维	济上四贤咏成文学	宝登身家使论中谢	五言律诗
老来懒赋诗，惟有老相随。宿世谬词客，前身应画师。不能舍余习，偶被世人知。名字本皆是，此心还不知。	王维	偶然作六首六	老惟宿前不偶名此	五言律诗
君家御沟上，垂柳夹朱门。列鼎会中贵，鸣珂朝至尊。生死在八议，穷达由一言。须识苦寒士，莫矜狐白温。	王维	寓言二首二	君垂列鸣生穷须莫	五言律诗
冬宵寒且永，夜漏宫中发。草白霭繁霜，木衰澄清月。丽服暎颓颜，朱灯照华髪。汉家方尚少，顾影惭朝谒。	王维	冬夜书怀	冬夜草木丽朱汉顾	五言律诗
我年一何长，鬓髪日已白。俛仰天地间，能为几时客。惆怅故山云，俳徊空日夕。何事与时人，东城复南陌。	王维	叹白髪	我鬓俛能惆俳何东	五言律诗
两妹日成长，双鬟将及人。已能持宝瑟，自解掩罗巾。念昔别时小，未知疏与亲。今来始离恨，拭泪方殷勤。	王维	别弟妹二首一	两双已自念未今拭	五言律诗
小弟更孩幼，归来不相识。同居虽渐惯，见人犹未觅。宛作越人语，殊甘水乡食。别此最为难，泪尽有余忆。	王维	别弟妹二首二	小归同见宛殊别泪	五言律诗
石窌恩荣重，金吾车骑盛。将朝每赠言，入室还相敬。叠鼓秋城动，悬旌寒日映。不言长不归，环珮犹将听。	王维	故南阳夫人樊氏挽歌	石金将入叠悬不环	五言律诗
侍从有邹枚，琼筵就水开。言陪柏梁宴，新下建章来。对酒山河满，移舟草树回。天文同丽日，驻景惜行杯。	王维	奉和圣制赐史供奉曲江䜩应	侍琼言新对移天驻	五言律诗
杨子谈经所，淮王载酒过。兴阑啼鸟换，坐久落花多。迳转回银烛，林开散玉珂。严城时未启，前路拥笙歌。	王维	从岐王过杨氏别业应教	杨淮兴坐迳林严前	五言律诗
座客香貂满，宫娃绮幔张。涧花轻粉色，山月少灯光。积翠纱窗暗，飞泉绣户凉。还将歌舞出，归路莫愁长。	王维	从岐王夜宴卫家山池应教	座宫涧山积飞还归	五言律诗
柳暗百花明，春深五凤城。城乌睥睨晓，宫井辘轳声。方朔金门侍，班姬玉辇迎。仍闻遣方士，东海访蓬瀛。	王维	早朝	柳春城宫方班仍东	五言律诗
建礼高秋夜，承明候晓过。九门寒漏彻，万井曙钟多。月迥藏珠斗，云消出绛河。更惭衰朽质，南陌共鸣珂。	王维	同崔员外秋宵寓直	建承九万月云更南	五言律诗
寒山转苍翠，秋水日潺湲。倚杖柴门外，临风听暮蝉。渡头余落日，墟里上孤烟。复值接舆醉，狂歌五柳前。	王维	辋川闲居赠裴秀才迪	寒秋倚临渡墟复狂	五言律诗
所思竟何在，怅望深荆门。举世无相识，终身思旧恩。方将与农圃，艺植老丘园。目尽南飞雁，何由寄一言。	王维	寄荆州张丞相	所怅举终方艺目何	五言律诗
寒更传晓箭，清镜览衰颜。隔牖风惊竹，开门雪满山。洒空深巷静，积素广庭闲。借问袁安舍，翛然尚闭关。	王维	冬晚对雪忆胡居士家	寒清隔开洒积借翛	五言律诗
云馆接天居，霓裳侍玉除。春池百子外，芳树万年余。洞有仙人箓，山藏太史书。君恩深汉帝，且莫上空虚。	王维	和尹谏议史馆山池	云霓春芳洞山君且	五言律诗
高楼月似霜，秋夜郁金堂。对坐弹卢女，同看舞凤凰。少儿多送酒，小玉更焚香。结束平阳骑，明朝入建章。	王维	奉和杨驸马六郎秋夜即事	高秋对同少小结明	五言律诗
贫居依谷口，乔木带荒村。石路枉回驾，山家谁候门。渔舟胶冻浦，猎火烧寒原。唯有白云外，疏钟闻夜猿。	王维	酬虞部苏员外过蓝田别业不	贫乔石山渔猎唯疏	五言律诗
旧简拂尘看，鸣琴候月弹。桃源迷汉姓，松树有秦官。空谷归人少，青山背日寒。羡君栖隐处，遥望白云端。	王维	酬比部杨员外暮宿琴台朝跻	旧鸣桃松空青羡遥	五言律诗
公门暇日少，穷巷故人稀。偶值乘篮轝，非关避白衣。不知炊黍谷，谁解埽荆扉。君但倾茶椀，无妨骑马归。	王维	酬严少尹徐舍人见过不遇	公穷偶非不谁君无	五言律诗
晚年唯好静，万事不关心。自顾无长策，空知返旧林。松风吹解带，山月照弹琴。君问穷通理，渔歌入浦深。	王维	酬张少府	晚万自空松山君渔	五言律诗
野巾传惠好，兹贶重兼金。嘉此幽栖物，能齐隐吏心。早朝方暂挂，晚沐复来簪。坐觉嚣尘远，思君共入林。	王维	酬贺四赠葛巾之作	野兹嘉能早晚坐思	五言律诗
怜君不得意，况复柳条春。为客黄金尽，还家白发新。五湖三亩宅，万里一归人。知尔不能荐，羞称献纳臣。	王维	送丘为落第归江东	怜况为还五万知羞	五言律诗
闻道皇华使，方随皂盖臣。封章通左语，冠冕化文身。树色分扬子，潮声满富春。遥知辨璧吏，恩到泣珠人。	王维	送李判官赴东江	闻方封冠树潮遥恩	五言律诗
忽解羊头削，聊驰熊首轓。扬舲发夏口，按节向吴门。帆暎丹阳郭，枫攒赤岸村。百村多候吏，露冕一何尊。	王维	送封太守	忽聊扬按帆枫百露	五言律诗
宁亲为令子，似舅即贤甥。别路经花县，还乡入锦城。山临青塞断，江向白云平。献赋何时至，明君忆长卿。	王维	送严秀才还蜀	宁似别还山江献明	五言律诗
单车曾出塞，报国敢邀勋。见逐张征虏，今思霍冠军。沙平连白雪，蓬卷入黄云。慷慨倚长剑，高歌一送君。	王维	送张判官赴河西	单报见今沙蓬慷高	五言律诗
握手一相送，心悲安可论。秋风正萧索，客散孟尝门。故驿通槐里，长亭下槿原。征西旧旌节，从此向河源。	王维	送岐州源长史归	握心秋客故长征从	五言律诗
先生何处去，王屋访茅君。别妇留丹诀，驱鸡入白云。人间若剩住，天上复离群。当作辽城鹤，仙歌使尔闻。	王维	送张道士归山	先王别驱人天当仙	五言律诗
言从石菌阁，新下穆陵关。独向池阳去，白云留故山。绽衣秋日里，洗钵古松间。一施传心法，唯将戒定还。	王维	同崔兴宗送衡岳瑗公南归	言新独白绽洗一唯	五言律诗
草色日向好，桃源人去稀。手持平子赋，目送老莱衣。每候山樱发，时同海燕归。今年寒食酒，应是返柴扉。	王维	送钱少府还蓝田	草桃手目每时今应	五言律诗
宛洛有风尘，君行多苦辛。四愁连汉水，百口寄随人。槐色阴清昼，杨花惹暮春。朝端肯相送，天子绣衣臣。	王维	送丘为往唐州	宛君四百槐杨朝天	五言律诗
薄赋归天府，轻徭赖使臣。欢沾赐帛老，恩及卷绡人。去问珠官俗，来经石𧉧春。东南御亭上，莫使有风尘。	王维	送元中丞转运江淮	薄轻欢恩去来东莫	五言律诗
送君从此去，转觉故人稀。徒御犹回首，田园方掩扉。出门当旅食，中路授寒衣。江汉风流地，游人何岁归。	王维	送崔九兴宗游蜀	送转徒田出中江游	五言律诗
已恨亲皆远，谁怜友复稀。君王未西顾，游宦尽东归。塞迥山河净，天长云树微。方同菊花节，相待洛阳扉。	王维	送崔兴宗	已谁君游塞天方相	五言律诗
不识阳关路，新从定远侯。黄云断春色，画角起边愁。瀚海经年到，交河出塞流。须令外国使，知饮月氏头。	王维	送平澹然判官	不新黄画瀚交须知	五言律诗
绝域阳关道，胡沙与塞尘。三春时有雁，万里少行人。苜蓿随天马，葡萄逐汉臣。当令外国惧，不敢觅和亲。	王维	送刘司直赴安西	绝胡三万苜葡当不	五言律诗
天官动将星，汉上柳条青。万里鸣刁斗，三军出井陉。忘身辞凤阙，报国取龙庭。岂学书生辈，窗间老一经。	王维	送赵都督赴代州得青字	天汉万三忘报岂窗	五言律诗
遥思葭菼际，寥落楚人行。高鸟长淮水，平芜故郢城。使车听雉乳，县鼓应鸡鸣。若见州从事，无嫌手板迎。	王维	送方城韦明府	遥寥高平使县若无	五言律诗
少年何处去，负米上铜梁。借问阿戎父，知为童子郎。鱼笺请诗赋，橦布作衣裳。薏苡扶衰病，归来幸可将。	王维	送李员外贤郎	少负借知鱼橦薏归	五言律诗
万壑树参天，千山响杜鹃。山中一夜雨，树杪百重泉。汉女输橦布，巴人讼芋田。文翁翻教授，不敢倚先贤。	王维	送梓州李使君	万千山树汉巴文不	五言律诗
五湖千万里，况复五湖西。渔浦南陵郭，人家春谷溪。欲归江淼淼，未到草萋萋。忆想兰陵镇，可宜猿更啼。	王维	送张五𬤇归宣城	五况渔人欲未忆可	五言律诗
万里春应尽，三江雁亦稀。连天汉水广，孤客郢城归。郧国稻苗秀，楚人菰米肥。悬知倚门望，遥识老莱衣。	王维	送友人南归	万三连孤郧楚悬遥	五言律诗
南国有归舟，荆门溯上流。苍茫葭菼外，云水与昭丘。樯带城乌去，江连暮雨愁。猿声不可听，莫待楚山秋。	王维	送贺遂员外外甥	南荆苍云樯江猿莫	五言律诗
褒斜不容幰，之子去何之。鸟道一千里，猿声十二时。官桥祭酒客，山木女郎祠。别后同明月，君应听子规。	王维	送杨长史赴果州	褒之鸟猿官山别君	五言律诗
铙吹喧京口，风波下洞庭。赭圻将赤岸，击汰复扬舲。日落江湖白，潮来天地青。明珠归合浦，应逐使臣星。	王维	送邢桂州	铙风赭击日潮明应	五言律诗
横吹杂繁笳，边风卷塞沙。还闻田司马，更逐李轻车。蒲类成秦地，莎车属汉家。当令犬戎国，朝聘学昆邪。	王维	送宇文三赴河西充行军司马	横边还更蒲莎当朝	五言律诗
郊外谁相送，夫君道术亲。书生邹鲁客，才子洛阳人。祖席依寒草，行车起暮尘。山川何寂寞，长望泪沾巾。	王维	送孙二	郊夫书才祖行山长	五言律诗
南陌去悠悠，东郊不少留。同怀扇枕恋，独念倚门愁。路绕天山雪，家临海树秋。鲁连功未报，且莫蹈沧洲。	王维	送崔三往密州觐省	南东同独路家鲁且	五言律诗
杜门不复出，久与世情疏。以此为良策，劝君归旧庐。醉歌田舍酒，笑读古人书。好是一生事，无劳献子虚。	王维	送孟六归襄阳	杜久以劝醉笑好无	五言律诗
微官易得罪，谪去济川阴。执政方持法，明君照此心。闾阎河润上，井邑海云深。纵有归来日，各愁年鬓侵。	王维	初出济州别城中故人	微谪执明闾井纵各	五言律诗
主人能爱客，终日有逢迎。贳得新丰酒，复闻秦女筝。柳条疏客舍，槐叶下秋城。语笑且为乐，吾将达此生。	王维	与卢象集朱家	主终贳复柳槐语吾	五言律诗
端居不出户，满目望云山。落日鸟边下，秋原人外闲。遥知远林际，不见此檐间。好客多乘月，应门莫上关。	王维	登裴秀才迪小台	端满落秋遥不好应	五言律诗
世上皆如梦，狂来止自歌。问年松树老，有地竹林多。药倩韩康卖，门容尚子过。翻嫌枕席上，无那白云何。	王维	游李山人所居因题屋壁	世狂问有药门翻无	五言律诗
画楼吹笛妓，金椀酒家胡。锦石称贞女，青松学大夫。脱貂贳桂醑，射雁与山厨。闻道高阳会，愚公谷正愚。	王维	过崔驸马山池	画金锦青脱射闻愚	五言律诗
岩壑转微迳，云林隐法堂。羽人飞奏乐，天女跪焚香。竹外峰偏曙，藤阴水更凉。欲知禅坐久，行路长春芳。	王维	过福禅师兰若	岩云羽天竹藤欲行	五言律诗
不知香积寺，数里入云峰。古木无人迳，深山何处钟。泉声咽危石，日色冷青松。薄暮空潭曲，安禅制毒龙。	王维	过香积寺	不数古深泉日薄安	五言律诗
暮持筇竹杖，相待虎溪头。催客闻山响，归房逐水流。野花丛发好，谷鸟一声幽。夜坐空林寂，松风直似秋。	王维	过感化寺昙兴上人山院	暮相催归野谷夜松	五言律诗
龙钟一老翁，徐步谒禅宫。欲问义心义，遥知空病空。山河天眼里，世界法身中。莫怪销炎热，能生大地风。	王维	夏日过青龙寺谒操禅师	龙徐欲遥山世莫能	五言律诗
竹径从初地，莲峰出化城。窗中三楚尽，林上九江平。软草承趺坐，长松响梵声。空居法云外，观世得无生。	王维	登辨觉寺	竹莲窗林软长空观	五言律诗
门前洛阳客，下马拂征衣。不枉故人驾，平生多掩扉。行人返深巷，积雪带余晖。早岁同袍者，高车何处归。	王维	喜祖三至留宿	门下不平行积早高	五言律诗
促织鸣已急，轻衣行向重。寒灯坐高馆，秋雨闻疏钟。白法调狂象，玄言问老龙。何人顾蓬径，空愧求羊踪。	王维	黎拾遗昕裴秀才迪见过秋夜	促轻寒秋白玄何空	五言律诗
纱帽乌皮几，闲居懒赋诗。门看五柳识，年筭六身知。灵寿君王赐，雕胡弟子炊。空劳酒食馔，持底解人颐。	王维	慕容承携素馔见过	纱闲门年灵雕空持	五言律诗
松菊荒三迳，图书共五车。烹葵邀上客，看竹到贫家。鹊乳先春草，莺啼过落花。自怜黄髪暮，一倍惜年华。	王维	晚春严少尹与诸公见过	松图烹看鹊莺自一	五言律诗
丽日照残春，初晴草木新。床前磨镜客，树下灌园人。五马惊穷巷，双童逐老身。中厨办粗饭，当恕阮家贫。	王维	郑果州相过	丽初床树五双中当	五言律诗
空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。	王维	山居秋暝	空天明清竹莲随王	五言律诗
中岁颇好道，晚家南山陲。兴来每独往，胜事空自知。行到水穷处，坐看云起时。偶然值林叟，谈笑无还期。	王维	终南别业	中晚兴胜行坐偶谈	五言律诗
清川带长薄，车马去闲闲。流水如有意，暮禽相与还。荒城临古渡，落日满秋山。迢递嵩高下，归来且闭关。	王维	归嵩山作	清车流暮荒落迢归	五言律诗
谷口疏钟动，渔樵稍欲稀。悠然远山暮，独向白云归。菱蔓弱难定，杨花轻易飞。东皋春草色，惆怅掩柴扉。	王维	归辋川作	谷渔悠独菱杨东惆	五言律诗
幽寻得此地，讵有一人曾。大壑随阶转，群山入户登。庖厨出深竹，印绶隔垂藤。即事辞轩冕，谁云病未能。	王维	韦给事山居	幽讵大群庖印即谁	五言律诗
寂寞掩柴扉，苍茫对落晖。鹤巢松树遍，人访荜门稀。绿竹含新粉，红莲落故衣。渡头烟火起，处处采菱归。	王维	山居即事	寂苍鹤人绿红渡处	五言律诗
太乙近天都，连山接海隅。白云回望合，青霭入看无。分野中峰变，阴晴众壑殊。欲投人处宿，隔水问樵夫。	王维	终南山	太连白青分阴欲隔	五言律诗
一从归白社，不复到青门。时倚檐前树，远看原上村。青菰临水拔，白鸟向山翻。寂寞于陵子，桔槔方灌园。	王维	辋川闲居	一不时远青白寂桔	五言律诗
宿雨乘轻屐，春寒着弊袍。开畦分白水，间柳发红桃。草际成棋局，林端举桔槔。还持鹿皮几，日暮隐蓬蒿。	王维	春园即事	宿春开间草林还日	五言律诗
屏居淇水上，东野旷无山。日隐桑柘外，河明闾井间。牧童望村去，猎犬随人还。静者亦何事，荆扉乘昼关。	王维	淇上田园即事	屏东日河牧猎静荆	五言律诗
野老才三户，边村少四邻。婆娑依里社，箫鼓赛田神。洒酒浇刍狗，焚香拜木人。女巫纷屡舞，罗袜自生尘。	王维	凉州郊外游望	野边婆箫洒焚女罗	五言律诗
风劲角弓鸣，将军猎渭城。草枯鹰眼疾，雪尽马蹄轻。忽过新丰市，还归细柳营。回看射雕处，千里暮云平。	王维	观猎	风将草雪忽还回千	五言律诗
好读高僧传，时看辟谷方。鸠形将刻杖，龟壳用支床。柳色春山暎，梨花夕鸟藏。北窗桃李下，闲坐但焚香。	王维	春日上方即事	好时鸠龟柳梨北闲	五言律诗
楚塞三湘接，荆门九派通。江流天地外，山色有无中。郡邑浮前浦，波澜动远空。襄阳好风日，留醉与山翁。	王维	汉江临泛	楚荆江山郡波襄留	五言律诗
秋空自明迥，况复远人间。畅以沙际鹤，兼之云外山。澄波澹将夕，清月皓方闲。此夜任孤棹，夷犹殊未还。	王维	泛前陂	秋况畅兼澄清此夷	五言律诗
井邑傅岩上，客亭云雾间。高城眺落日，极浦暎苍山。岸火孤舟宿，渔家夕鸟还。寂寥天地暮，心与广川闲。	王维	登河北城楼作	井客高极岸渔寂心	五言律诗
逆旅逢佳节，征帆未可前。窗临汴河水，门渡楚人船。鸡犬散墟落，桑榆荫远田。所居人不见，枕席生云烟。	王维	千塔主人	逆征窗门鸡桑所枕	五言律诗
单车欲问边，属国过居延。征蓬出汉塞，归雁入胡天。大漠孤烟直，长河落日圆。萧关逢候吏，都护在燕然。	王维	使至塞上	单属征归大长萧都	五言律诗
衔命辞天阙，单车欲问边。征蓬出汉塞，归雁入胡天。大漠孤烟直，长河落日圆。萧关逢候吏，都护在燕然。	王维	使至塞上	衔单征归大长萧都	五言律诗
新妆可怜色，落日卷罗帷。𬬻气清珍簟，墙阴上玉墀。春虫飞网户，暮雀隐花枝。向晚多愁思，闲窗桃李时。	王维	晚春归思	新落𬬻墙春暮向闲	五言律诗
怜尔解临池，渠爷未学诗。老夫何足似，弊宅倘因之。芦笋穿荷叶，菱花罥雁儿。郗公不易胜，莫着外家欺。	王维	戏题示萧氏甥	怜渠老弊芦菱郗莫	五言律诗
独坐悲双鬓，空堂欲二更。雨中山果落，灯下草虫鸣。白发终难变，黄金不可成。欲知除老病，唯有学无生。	王维	秋夜独坐	独空雨灯白黄欲唯	五言律诗
重门朝已启，起坐听车声。要欲闻清佩，方将出户迎。晚钟鸣上苑，疏雨过春城。了自不相顾，临堂空复情。	王维	待储光羲不至	重起要方晚疏了临	五言律诗
春树绕宫墙，宫莺啭曙光。忽惊啼暂断，移处弄还长。隐叶栖承露，攀花出未央。游人未应返，为此始思乡。	王维	听宫莺	春宫忽移隐攀游为	五言律诗
双燕初命子，五桃新作花。王昌是东舍，宋玉次西家。小小能织绮，时时出浣纱。亲劳使君问，南陌驻香车。	王维	杂诗	双五王宋小时亲南	五言律诗
卑栖却得性，每与白云归。徇禄仍怀橘，看山免采薇。暮禽先去马，新月待开扉。霄汉时回首，知音青琐闱。	王维	留别钱起	卑每徇看暮新霄知	五言律诗
归鞍白云外，缭绕出前山。今日又明日，自知心不闲。亲劳簪组送，欲趁莺花还。一步一回首，迟迟向近关。	王维	留别丘为	归缭今自亲欲一迟	五言律诗
愚谷与谁去，唯将黎子同。非须一处住，不那两心空。宁问春将夏，谁论西复东。不知吾与子，若个是愚公。	王维	愚公谷三首一	愚唯非不宁谁不若	五言律诗
吾家愚谷里，此谷本来平。虽则行无迹，还能响应声。不随云色暗，只待日光明。缘底名愚谷，都由愚所成。	王维	愚公谷三首二	吾此虽还不只缘都	五言律诗
借问愚公谷，与君聊一寻。不寻翻到谷，此谷不离心。行处曾无险，看时岂有深。寄言尘世客，何处欲归临。	王维	愚公谷三首三	借与不此行看寄何	五言律诗
行行西陌返，驻幰问车公。挟毂双官骑，应门五尺童。老年如塞北，强起离墙东。为报壶丘子，来人道姓蒙。	王维	酬慕容十一	行驻挟应老强为来	五言律诗
古墓成苍岭，幽宫象紫台。星辰七曜隔，河汉九泉开。有海人宁渡，无春雁不回。更闻松韵切，疑是大夫哀。	王维	过始皇墓	古幽星河有无更疑	五言律诗
何悟藏环早，才知拜璧年。翀天王子去，对日圣君怜。树转宫犹出，笳悲马不前。虽蒙绝驰道，京兆别开阡。	王维	恭懿太子挽歌五首一	何才翀对树笳虽京	五言律诗
兰殿新恩切，椒宫夕临幽。白云随凤管，明月在龙楼。人向青山哭，天临渭水愁。鸡鸣常问膳，今恨玉京留。	王维	恭懿太子挽歌五首二	兰椒白明人天鸡今	五言律诗
骑吹凌霜发，旌旗夹路陈。凯容金节护，册命玉符新。傅母悲香褓，君家拥画轮。射熊今梦帝，秤象问何人。	王维	恭懿太子挽歌五首三	骑旌凯册傅君射秤	五言律诗
苍舒留帝宠，子晋有仙才。五岁过人智，三天使鹤催。心悲阳禄馆，目断望思台。若道长安近，何为更不来。	王维	恭懿太子挽歌五首四	苍子五三心目若何	五言律诗
西望昆池阔，东瞻下杜平。山朝豫章馆，树转凤凰城。五校连旗色，千门叠鼓声。金环如有验，还向画堂生。	王维	恭懿太子挽歌五首五	西东山树五千金还	五言律诗
功德冠群英，弥纶有大名。轩皇用风后，傅说是星精。就第优遗老，来朝诏不名。留侯常辟谷，何苦不长生。	王维	故太子太师徐公挽歌四首	功弥轩傅就来留何	五言律诗
谋猷为相国，翊戴奉宸舆。剑履升前殿，貂蝉托后车。齐侯疏土宇，汉室赖图书。僻处留田宅，仍才十顷余。	王维	故太子太师徐公挽歌四首	谋翊剑貂齐汉僻仍	五言律诗
久践中台座，终登上将坛。谁言断车骑，空忆盛衣冠。风日咸阳惨，笳箫渭水寒。无人当便阙，应罢太师官。	王维	故太子太师徐公挽歌四首	久终谁空风笳无应	五言律诗
天上去西征，云中护北平。生擒白马将，连破黑雕城。忽见刍灵苦，徒闻竹使荣。空留左氏传，谁继卜商名。	王维	故西河郡杜太守挽歌三首	天云生连忽徒空谁	五言律诗
返葬金符守，同归石窌妻。卷衣悲画翟，持翣待鸣鸡。容卫都人惨，山川驷马嘶。犹闻陇上客，相对哭征西。	王维	故西河郡杜太守挽歌三首	返同卷持容山犹相	五言律诗
涂刍去国门，秘器出东园。太守留金印，夫人罢锦轩。旌旗转衰木，箫鼓上寒原。坟树应西靡，长思魏阙恩。	王维	故西河郡杜太守挽歌三首	涂秘太夫旌箫坟长	五言律诗
锦衣余翟茀，绣毂罢鱼轩。淑女诗长在，夫人法尚存。凝笳随晓斾，行哭向秋原。归去将何见，谁能返戟门。	王维	故南阳夫人樊氏挽歌	锦绣淑夫凝行归谁	五言律诗
女史悲彤管，夫人罢锦轩。卜茔占二室，行哭度千门。秋日光能淡，寒川波自翻。一朝成万古，松柏暗平原。	王维	达奚侍郎夫人寇氏挽词二首	女夫卜行秋寒一松	五言律诗
帝城风日好，况复建平家。玉枕双文簟，金盘五色瓜。山中无鲁酒，松下饭胡麻。莫厌田家苦，归期远复赊。	王维	送孙秀才	帝况玉金山松莫归	五言律诗
下阶欲离别，相对映兰丛。含辞未及吐，泪落兰丛中。高堂静秋日，罗衣飘暮风。谁能待明月，回首见床空。	王缙	杂曲歌辞古别离	下相含泪高罗谁回	五言律诗
帝城风日好，况复建平家。玉枕双纹簟，金盘五色瓜。山中无鲁酒，松下饭胡麻。莫厌田家苦，归期远复赊。	王缙	送孙秀才	帝况玉金山松莫归	五言律诗
不远灞陵边，安居向十年。入门穿竹径，留客听山泉。鸟啭深林里，心闲落照前。浮名竟何益，从此愿栖禅。	裴迪	游感化寺昙兴上人山院	不安入留鸟心浮从	五言律诗
安禅一室内，左右竹亭幽。有法知不染，无言谁敢酬。鸟飞争向夕，蝉噪已先秋。烦暑自兹适，清凉何所求。	裴迪	夏日过青龙寺谒操禅师	安左有无鸟蝉烦清	五言律诗
竟陵西塔寺，踪迹尚空虚。不独支公住，曾经陆羽居。草堂荒产蛤，茶井冷生鱼。一汲清泠水，高风味有余。	裴迪	西塔寺陆羽茶泉	竟踪不曾草茶一高	五言律诗
行苦神亦秀，泠然溪上松。铜瓶与竹杖，来自祝融峰。常愿入灵岳，藏经访遗踪。南归见长老，且为说心胸。	崔兴宗	同王右丞送瑗公南归	行泠铜来常藏南且	五言律诗
天子念西疆，咨君去不遑。垂银棘庭印，持斧柏台纲。雪下天山白，泉枯塞草黄。伫闻河陇外，还继海沂康。	苑咸	送大理正摄御史判凉州别驾	天咨垂持雪泉伫还	五言律诗
东风何时至，已绿湖上山。湖上春已早，田家日不闲。沟塍流水处，耒耜平芜间。薄暮饭牛罢，归来还闭关。	丘为	题农父庐舍	东已湖田沟耒薄归	五言律诗
日高鸡犬静，门掩向寒塘。夜竹深茅宇，秋亭冷石床。住山年已远，服药寿偏长。虚弃浮生者，相逢益自伤。	丘为	寻庐山崔征君	日门夜秋住服虚相	五言律诗
归鞍白云外，缭绕出前山。今日又明日，自知心不闲。亲劳簪组送，欲趁莺花还。一步一回首，迟迟向近关。	王维	留别丘为	归缭今自亲欲一迟	五言律诗
一点消未尽，孤月在竹阴。晴光夜转莹，寒气晓仍深。还对读书牖，且关乘兴心。已能依此地，终不傍瑶琴。	丘为	竹下残雪	一孤晴寒还且已终	五言律诗
西掖承休浣，东隅返故林。来称郯子学，归是越人吟。马上秋郊远，舟中曙海阴。知君怀魏阙，万里独摇心。	赵骅	送晁补阙归日本国	西东来归马舟知万	五言律诗
轻舟去何疾，已到云林境。起坐鱼鸟间，动摇山水影。岩中响自答，溪里言弥静。事事令人幽，停桡向余景。	崔颢	入若耶溪	轻已起动岩溪事停	五言律诗
可怜青铜镜，挂在白玉堂。玉堂有美女，娇弄明月光。罗袖拂金鹊，彩屏点红妆。妆罢含情坐，春风桃李香。	崔颢	杂诗	可挂玉娇罗彩妆春	五言律诗
君王宠初歇，弃妾长门宫。紫殿青苔满，高楼明月空。夜愁生枕席，春意罢帘栊。泣尽无人问，容华落镜中。	崔颢	长门怨	君弃紫高夜春泣容	五言律诗
十五嫁王昌，盈盈入画堂。自矜年最少，复倚婿为郎。舞爱前溪绿，歌怜子夜长。闲来鬬百草，度日不成妆。	崔颢	王家少妇	十盈自复舞歌闲度	五言律诗
二月春来半，宫中日渐长。柳垂金屋煖，花发玉楼香。拂匣先临镜，调笙更炙簧。还将歌舞态，只拟奉君王。	崔颢	岐王席观妓	二宫柳花拂调还只	五言律诗
巳日帝城春，倾都祓禊晨。停车须傍水，奏乐要惊尘。弱柳障行骑，浮桥拥看人。犹言日尚早，更向九龙津。	崔颢	上巳	巳倾停奏弱浮犹更	五言律诗
闻君为汉将，虏骑罢南侵。出塞清沙漠，还家拜羽林。风霜臣节苦，岁月主恩深。为语西河使，知余报国心。	崔颢	赠梁州张都督	闻虏出还风岁为知	五言律诗
客从巴水渡，传尔溯行舟。是日风波霁，高堂雨半收。青山满蜀道，绿水向荆州。不作书相问，谁能慰别愁。	崔颢	赠卢八象	客传是高青绿不谁	五言律诗
客行逢雨霁，歇马上津楼。山势雄三辅，关门扼九州。川从陕路去，河绕华阴流。向晚登临处，风烟万里愁。	崔颢	题潼关楼	客歇山关川河向风	五言律诗
梁日东阳守，为楼望越中。绿窗明月在，青史古人空。江静闻山狖，川长数塞鸿。登临白云晚，流恨此遗风。	崔颢	题沈隐侯八咏楼	梁为绿青江川登流	五言律诗
昨晚南行楚，今朝北溯河。客愁能几日，乡路渐无多。晴景摇津树，春风起棹歌。长淮亦已尽，宁复畏潮波。	崔颢	晚入汴水	昨今客乡晴春长宁	五言律诗
北上途未半，南行岁已阑。孤舟下建德，江水入新安。海近山常雨，溪深地早寒。行行泊不可，须及子陵滩。	崔颢	发锦沙村	北南孤江海溪行须	五言律诗
征马去翩翩，城秋月正圆。单于莫近塞，都护欲临边。汉驿通烟火，胡沙乏井泉。功成须献捷，未必去经年。	崔颢	送单于裴都护赴西河	征城单都汉胡功未	五言律诗
前路入郑郊，尚经百余里。马烦时欲歇，客归程未已。落日桑柘阴，遥村烟火起。西还不遑宿，中夜渡泾水。	祖咏	夕次圃田店	前尚马客落遥西中	五言律诗
君王既巡狩，辇道入秦京。远树低枪垒，孤峰入幔城。寒疏清禁漏，夜警羽林兵。谁念迷方客，长怀魏阙情。	祖咏	扈从御宿池	君辇远孤寒夜谁长	五言律诗
宿雨朝来歇，空山天气清。盘云双鹤下，隔水一蝉鸣。古道黄花落，平芜赤烧生。茂陵虽有病，犹得伴君行。	祖咏	赠苗发员外	宿空盘隔古平茂犹	五言律诗
四年不相见，相见复何为。握手言未毕，却令伤别离。升堂还驻马，酌醴便呼儿。语嘿自相对，安用傍人知。	祖咏	答王维留宿	四相握却升酌语安	五言律诗
朝来已握手，宿别更伤心。灞水行人渡，商山驿路深。故情君且足，谪宦我难任。直道皆如此，谁能泪满襟。	祖咏	长乐驿留别卢象裴总	朝宿灞商故谪直谁	五言律诗
常闻积归思，昨夜又兼秋。乡路京华远，王程江水流。吴歌喧两岸，楚客醉孤舟。渐觉潮初上，凄然多暮愁。	祖咏	送刘高邮棁使入都	常昨乡王吴楚渐凄	五言律诗
吴王承国宠，列第禁城东。连夜征词客，当春试舞童。砌分池水岸，窗度竹林风。更待西园月，金尊乐未终。	祖咏	宴吴王宅	吴列连当砌窗更金	五言律诗
西入秦关口，南瞻驿路连。彩云生阙下，松树到祠边。作镇当官道，雄都俯大川。莲峰径上处，仿佛有神仙。	祖咏	观华岳	西南彩松作雄莲仿	五言律诗
井邑连淮泗，南楼向晚过。望滩沙鹭起，寻岸浴童歌。近海云偏出，兼秋雨更多。明晨拟回棹，乡思恨风波。	祖咏	泗上冯使君南楼作	井南望寻近兼明乡	五言律诗
别业居幽处，到来生隐心。南山当户牖，沣水映园林。屋覆经冬雪，庭昏未夕阴。寥寥人境外，闲坐听春禽。	祖咏	苏氏别业	别到南沣屋庭寥闲	五言律诗
失路农为业，移家到汝坟。独愁常废卷，多病久离群。鸟雀垂窗柳，虹霓出涧云。山中无外事，樵唱有时闻。	祖咏	汝坟别业	失移独多鸟虹山樵	五言律诗
昼眺伊川曲，岩间霁色明。浅沙平有路，流水漫无声。浴鸟沿波聚，潜鱼触钓惊。更怜春岸绿，幽意满前楹。	祖咏	陆浑水亭	昼岩浅流浴潜更幽	五言律诗
路向荣川谷，晴来望尽通。细烟生水上，圆月在舟中。岸势迷行客，秋声乱草虫。旅怀劳自慰，淅淅有凉风。	祖咏	过郑曲	路晴细圆岸秋旅淅	五言律诗
相知有叔卿，讼简夜弥清。旅泊倦愁卧，堂空闻曙更。风帘摇烛影，秋雨带虫声。归思那堪说，悠悠限洛城。	祖咏	宿陈留李少府揆厅	相讼旅堂风秋归悠	五言律诗
梅福幽栖处，佳期不忘还。鸟吟当户竹，花绕傍池山。水气侵阶冷，松阴覆座闲。宁知武陵趣，宛在市朝间。			梅佳鸟花水松宁宛	五言律诗
兰若无人到，真僧出复稀。苔侵行道席，云湿坐禅衣。涧鼠缘香案，山蝉噪竹扉。世间长不见，宁止暂忘归。	祖咏	题远公经台	兰真苔云涧山世宁	五言律诗
自得中峰住，深林亦闭关。经秋无客到，入夜有僧还。暗涧泉声小，荒冈树影闲。高窗不可望，星月满空山。	祖咏	中峰居喜见苗发	自深经入暗荒高星	五言律诗
楚山不可极，归路但萧条。海色晴看雨，江声夜听潮。剑留南斗近，书寄北风遥。为报空潭橘，无媒寄洛桥。	祖咏	江南旅情	楚归海江剑书为无	五言律诗
才入维扬郡，乡关此路遥。林藏初过雨，风退欲归潮。江火明沙岸，云帆碍浦桥。客衣今日薄，寒气近来饶。	祖咏	泊扬子津	才乡林风江云客寒	五言律诗
江亭当废国，秋景倍萧骚。夕照明残垒，寒潮涨古濠。就田看鹤大，隔水见僧高。无限前朝事，醒吟易觉劳。	祖咏	晚泊金陵水亭	江秋夕寒就隔无醒	五言律诗
闺女求天女，更阑意未阑。玉庭开粉席，罗袖捧金盘。向月穿针易，临风整线难。不知谁得巧，明旦试相看。	祖咏	七夕	闺更玉罗向临不明	五言律诗
黄云雁门郡，日暮风沙里。千骑黑貂裘，皆称羽林子。金笳吹朔雪，铁马嘶云水。帐下饮蒲萄，平生寸心是。	李颀	塞下曲	黄日千皆金铁帐平	五言律诗
此别不可道，此心当报谁。春风灞水上，饮马桃花时。误作好文士，只令游宦迟。留书下朝客，我有故山期。	李颀	留别王卢二拾遗	此此春饮误只留我	五言律诗
出郭喜见山，东行亦未远。夕阳带归路，霭霭秋稼晚。樵者乘霁归，野夫及星饭。请谢朱轮客，垂竿不复返。	李颀	晚归东园	出东夕霭樵野请垂	五言律诗
春台临永路，跂足望行子。片片云触峰，离离鸟渡水。丛林远山上，霁景杂花里。不见携手人，下山采绿芷。	李颀	龙门西峰晓望刘十八不至	春跂片离丛霁不下	五言律诗
少年学骑射，勇冠幷州儿。直爱出身早，边功沙漠垂。戎鞭腰下插，羌笛雪中吹。膂力今应尽，将军犹未知。	李颀	塞下曲	少勇直边戎羌膂将	五言律诗
澄霁晚流阔，微风吹绿苹。鳞鳞远峰见，淡淡平湖春。芳草日堪把，白云心所亲。何时可为乐，梦里东山人。	李颀	寄镜湖朱处士	澄微鳞淡芳白何梦	五言律诗
西楼对金谷，此地古人心。白日落庭内，黄花生涧阴。四邻见疏木，万井度寒砧。石上题诗处，千年留至今。	李颀	宴陈十六楼	西此白黄四万石千	五言律诗
子月过秦正，寒云覆洛城。嗟君未得志，犹作苦辛行。煖酒嫌衣薄，瞻风候雨晴。春官含笑待，驱马速前程。	李颀	送相里造入京	子寒嗟犹煖瞻春驱	五言律诗
夜梦还京北，乡心恨捣衣。朝逢入秦使，走马唤君归。驿路清霜下，关门黄叶稀。还家应信宿，看子速如飞。	李颀	送钱子入京	夜乡朝走驿关还看	五言律诗
禅室吐香烬，轻纱笼翠烟。长绳挂青竹，百尺垂红莲。熠爚众星下，玲珑双塔前。含光待明发，此别岂徒然。	李颀	送綦毋三寺中赋得纱灯	禅轻长百熠玲含此	五言律诗
可叹芳菲日，分为万里情。阊门折垂柳，御苑听残莺。海戍通闽邑，江航过楚城。客心君莫问，春草是王程。	李颀	送人尉闽中	可分阊御海江客春	五言律诗
梅花今正发，失路复何如。旧国云山在，新年风景余。春饶汉阳梦，日寄武陵书。可即明时老，临川莫羡鱼。	李颀	送人归沔南	梅失旧新春日可临	五言律诗
洛阳为此别，携手更何时。不复人间见，祗应海上期。清溪入云木，白首卧茅茨。共惜卢敖去，天边望所思。	李颀	送卢逸人	洛携不祗清白共天	五言律诗
寂寞俱不偶，裹粮空入秦。宦途已可识，归卧包山春。旧国指飞鸟，沧波愁旅人。开樽洛水上，怨别柳花新。	李颀	送顾朝阳还吴	寂裹宦归旧沧开怨	五言律诗
城南送归客，举酒对林峦。暄鸟迎风啭，春衣度雨寒。桃花开翠幕，柳色拂金鞍。公子何时至，无令芳草阑。	李颀	送窦参军	城举暄春桃柳公无	五言律诗
秦川朝望迥，日出正东峰。远近山河净，逶迤城阙重。秋声万户竹，寒色五陵松。客有归欤叹，凄其霜露浓。	李颀	望秦川	秦日远逶秋寒客凄	五言律诗
荆扉带郊郭，稼穑满东葘。倚杖寒山暮，鸣梭秋叶时。回云覆阴谷，返景照霜梨。澹泊真吾事，清风别自兹。	李颀	晚归东园	荆稼倚鸣回返澹清	五言律诗
石台置香饭，斋后施诸禽。童子亦知善，众生无惧心。苔痕苍晓露，盘势出香林。锡杖或围绕，吾师一念深。	李颀	觉公院施鸟石台	石斋童众苔盘锡吾	五言律诗
东园长新笋，映日复穿篱。迸出依青嶂，攒生半绿池。色因林向背，行逐地高卑。但恐春将老，青青独尔为。	李颀	篱笋	东映迸攒色行但青	五言律诗
存殁令名传，青青松柏田。事姑称孝妇，生子继先贤。露湿铭旌重，风吹卤簿前。阴堂从此闭，谁诵女师篇。	李颀	达奚吏部夫人寇氏挽歌	存青事生露风阴谁	五言律诗
自为洛阳客，夫子吾知音。尽义能下士，时人无此心。奈何离居夜，巢鸟悲空林。愁坐至月上，复闻南邻砧。	綦毋潜	冬夜寓居寄储太祝	自夫尽时奈巢愁复	五言律诗
西坂何缭绕，青林问子家。天寒噪野雀，日晚度城鸦。寂历道傍树，曈昽原上霞。兹情不可说，长恨隐沦赊。	綦毋潜	送储十二还庄城	西青天日寂曈兹长	五言律诗
长安渭桥路，行客别时心。献赋温泉毕，无媒魏阙深。黄莺啼就马，白日暗归林。三十名未立，君还惜寸阴。	綦毋潜	送章彝下第	长行献无黄白三君	五言律诗
持衡出帝畿，星指夜郎飞。神女云迎马，荆门雨湿衣。听猿收泪罢，系雁待书稀。蛮貊虽殊俗，知君肝胆微。	綦毋潜	送崔员外黔中监选	持星神荆听系蛮知	五言律诗
越客新安别，秦人旧国情。舟乘晚风便，月带上潮平。花路西施石，云峰句践城。明州报两掾，相忆二毛生。	綦毋潜	送贾恒明府兼寄温张二司户	越秦舟月花云明相	五言律诗
冠古积荣盛，当时数戟门。旧交丞相子，继世五侯孙。长剑倚天外，短书盈万言。秋风一送别，江上黯消魂。	綦毋潜	送宋秀才	冠当旧继长短秋江	五言律诗
谪远自安命，三年已忘归。同声愿执手，驿骑到门扉。云是帝乡去，军书谒紫微。曾为金马客，向日泪沾衣。	綦毋潜	送平判官入秦	谪三同驿云军曾向	五言律诗
名公作逐臣，驱马拂行尘。旧国问郧子，劳歌过郢人。一川花送客，二月柳宜春。奉料竹林兴，宽怀此别晨。	綦毋潜	送郑务拜伯父	名驱旧劳一二奉宽	五言律诗
开士度人久，空岩花雾深。徒知燕坐处，不见有为心。兰若门对壑，田家路隔林。还言证法性，归去比黄金。	綦毋潜	题招隐寺绚公房	开空徒不兰田还归	五言律诗
夕到玉京寝，窅冥云汉低。魂交仙室蝶，曙听羽人鸡。滴沥花上露，清泠松下溪。明当访真隐，挥手入无倪。	綦毋潜	宿太平观	夕窅魂曙滴清明挥	五言律诗
招提此山顶，下界不相闻。塔影挂清汉，钟声和白云。观空静室掩，行道众香焚。且驻西来驾，人天日未曛。	綦毋潜	题灵隐寺山顶禅院	招下塔钟观行且人	五言律诗
相逢此溪曲，胜托在烟霞。潭影竹间动，岩阴檐外斜。人言上皇代，犬吠武陵家。借问淹留日，春风满若耶。	綦毋潜	若耶溪逢孔九	相胜潭岩人犬借春	五言律诗
香刹夜忘归，松青古殿扉。灯明方丈室，珠系比丘衣。白日传心静，青莲喻法微。天花落不尽，处处鸟衔飞。	綦毋潜	宿龙兴寺	香松灯珠白青天处	五言律诗
仙郎偏好道，凿沼象瀛洲。鱼乐随情性，船行任去留。秦人辨鸡犬，尧日识巢由。归客衡门外，仍怜返景幽。	綦毋潜	题沈东美员外山池	仙凿鱼船秦尧归仍	五言律诗
华阳仙洞口，半岭拂云看。窈窕穿苔壁，差池对石坛。方随地脉转，稍觉水晶寒。未果变金骨，归来兹路难。	綦毋潜	茅山洞口	华半窈差方稍未归	五言律诗
羽客北山寻，草堂松径深。养神宗示法，得道不知心。洞户逢双履，寥天有一琴。更登玄圃上，仍种杏成林。	綦毋潜	过方尊师院	羽草养得洞寥更仍	五言律诗
宝坊求往迹，神理驻沿洄。雁塔酬前愿，王身更后来。加持将暝合，朗悟豁然开。两世分明见，余生复几哉。	綦毋潜	祇园寺	宝神雁王加朗两余	五言律诗
墨客钟张侣，材高吴越珍。千门来谒帝，驷马去荣亲。吏邑沿清洛，乡山指白苹。归期应不远，当及未央春。	綦毋潜	送集贤学士伊阙史少府放归	墨材千驷吏乡归当	五言律诗
停车渭阳暮，望望入秦京。不见鹓鸾道，如闻歌吹声。乡魂涉江水，客路指蒲城。独有故楼月，今来亭上明。	储光羲	渭桥北亭作	停望不如乡客独今	五言律诗
精思莫知日，意静如空虚。三鸟自来去，九光遥卷舒。新池近天井，玉宇停云车。余亦苦山路，洗心祈道书。	储光羲	贻韦炼师	精意三九新玉余洗	五言律诗
高天风雨散，清气在园林。况我夜初静，当轩鸣绿琴。云开北堂月，庭满南山阴。不见长裾者，空歌游子吟。	储光羲	霁后贻马十二巽	高清况当云庭不空	五言律诗
暮声杂初雁，夜色涵早秋。独见海中月，照君池上楼。山云拂高栋，天汉入云流。不惜朝光满，其如千里游。	储光羲	题陆山人楼	暮夜独照山天不其	五言律诗
世业江湖侧，郊原休沐处。独言五日归，未道千秋去。乡亭春水绿，昌阁寒光暮。昔为昼锦游，今成逝川路。	储光羲	陆著作挽歌一	世郊独未乡昌昔今	五言律诗
归路秦城下，寒云惨平田。故园沧海边，绿柳覆平川。送客异他日，还舟殊昔年。华亭有明月，长向陇头悬。	储光羲	陆著作挽歌二	归寒故绿送还华长	五言律诗
剑水千人石，荆江万里流。英英有君子，才德满中州。明道俟良佐，惟贤初薄游。生涯一朝尽，寂寞夜台幽。	储光羲	陆著作挽歌三	剑荆英才明惟生寂	五言律诗
金堂策令名，仙掖居清位。鸣玉朝双阙，垂缨游两地。朝夕既论思，春秋仍书事。何言鲁声伯，忽下琼珠泪。	储光羲	陆著作挽歌四	金仙鸣垂朝春何忽	五言律诗
令德弃人世，明朝降宠章。起居存有位，着作没为郎。寒水落南浦，月华虚北堂。松门一长想，仿佛见清扬。	储光羲	陆著作挽歌五	令明起着寒月松仿	五言律诗
冬暮久无乐，西行至长安。故人处东第，清夜多新欢。广庭竹阴静，华池月色寒。知音尽词客，方见交情难。	储光羲	秦中岁晏马舍人宅宴集	冬西故清广华知方	五言律诗
朝随秋云阴，乃至青松林。花阁空中远，方池岩下深。竹风乱天语，溪响成龙吟。试问真君子，游山非世心。	储光羲	题辨觉精舍	朝乃花方竹溪试游	五言律诗
精庐不住子，自有无生乡。过客知何道，裴回雁子堂。浮云归故岭，落月还西方。日夕虚空里，时时闻异香。	储光羲	题慎言法师故房	精自过裴浮落日时	五言律诗
遥山起真宇，西向尽花林。下见宫殿小，上看廊庑深。苑花落池水，天语闻松音。君子又知我，焚香期化心。	储光羲	石瓮寺	遥西下上苑天君焚	五言律诗
江上枫林秋，江中秋水流。清晨惜分袂，秋日尚同舟。落潮洗鱼浦，倾荷枕驿楼。明年菊花熟，洛东泛觞游。	储光羲	京口送别王四谊	江江清秋落倾明洛	五言律诗
洛城本天邑，洛水即天池。君王既行幸，法子复来仪。虚室香花满，清川杨柳棰。乘闲道归去，远意谁能知。	储光羲	送恂上人还吴	洛洛君法虚清乘远	五言律诗
晋家南作帝，京镇北为关。江水中分地，城楼下带山。金陵事已往，青盖理无还。落日空亭上，愁看龙尾湾。	储光羲	临江亭五咏一	晋京江城金青落愁	五言律诗
古木啸寒禽，层城带夕阴。梁园多绿柳，楚岸尽枫林。山际空为险，江流长自深。平生何以恨，天地本无心。	储光羲	临江亭五咏四	古层梁楚山江平天	五言律诗
他日曾游魏，魏家余趾存。可怜宫殿所，但见桑榆繁。此去拜新职，为荣近故园。高阳八才子，况复在君门。	储光羲	饯张七琚任宗城即环之季也	他魏可但此为高况	五言律诗
明牧念行子，又言悲解携。初筵方落日，醉止到鸣鸡。过客来自北，大军居在西。兵家如讨逆，敢以庶盘溪。	储光羲	留别安庆李太守	明又初醉过大兵敢	五言律诗
东城别故人，腊月迟芳辰。不惜孤舟去，其如两地春。花明洛阳苑，水绿小平津。是日不相见，莺声徒自新。	储光羲	洛阳东门送别	东腊不其花水是莺	五言律诗
楚国千里远，孰知方寸违。春游欢有客，夕寝赋无衣。江水带冰绿，桃花随雨飞。九歌有深意，捐佩乃言归。	储光羲	汉阳即事	楚孰春夕江桃九捐	五言律诗
明月挂青天，遥遥如目前。故人游画阁，却望似云边。水宿依渔父，歌声好采莲。采莲江上曲，今夕为君传。	储光羲	泊江潭贻马校书	明遥故却水歌采今	五言律诗
郊外亭皋远，野中岐路分。苑门临渭水，山翠杂春云。秦阁多遗典，吴台访阙文。君王思校理，莫滞清江𣸣。	储光羲	送沈校书吴中搜书	郊野苑山秦吴君莫	五言律诗
寒潮信未起，出浦缆孤舟。一夜苦风浪，自然增旅愁。吴山迟海月，楚火照江流。欲有知音者，异乡谁可求。	储光羲	寒夜江口泊舟	寒出一自吴楚欲异	五言律诗
朝游天苑外，忽见法筵开。山势当空出，云阴满地来。疏钟清月殿，幽梵静花台。日暮香林下，飘飘仙步回。	储光羲	苑外至龙兴院作	朝忽山云疏幽日飘	五言律诗
山中有流水，借问不知名。映地为天色，飞空作雨声。转来深涧满，分出小池平。恬澹无人见，年年长自清。	储光羲	咏山泉	山借映飞转分恬年	五言律诗
上士既开天，中朝为得贤。青云方羽翼，画省比神仙。委佩云霄里，含香日月前。君王傥借问，客有上林篇。	储光羲	贻主客吕郎中	上中青画委含君客	五言律诗
皇州月初晓，处处鼓钟喧。树出蓬莱殿，城开阊阖门。近臣朝琐闼，词客向文园。独有三川路，空伤游子魂。	储光羲	京口留别徐大补阙赵二零陵	皇处树城近词独空	五言律诗
门生故来往，知欲命浮觞。忽奉朝青阁，回车入上阳。落花满春水，疏柳映新塘。是日归来暮，劳君奏雅章。	储光羲	答王十三维	门知忽回落疏是劳	五言律诗
青阙朝初退，白云遥在天。非关取雷雨，故欲伴神仙。泛滟鹓池曲，飘飖琐闼前。犹多远山意，幸入侍臣篇。	储光羲	奉和中书徐侍郎中书省玩白	青白非故泛飘犹幸	五言律诗
故坛何肃肃，中野自无喧。烈火见陈信，飏言闻永存。房星隐曙色，朔风动寒原。今日歌天马，非关征大宛。	储光羲	和张太祝冬祭马步	故中烈飏房朔今非	五言律诗
圣主御青春，纶言命使臣。将修风伯祀，更福太平人。帟幕宵联事，坛场晓降神。帝心矜动物，非为属车人。	储光羲	祭风伯坛应张太祝作	圣纶将更帟坛帝非	五言律诗
泊舟伊川右，正见野人归。日暮春山绿，我心清且微。岩声风雨度，水气云霞飞。复有金门客，来参萝薜衣。			泊正日我岩水复来	五言律诗
白雪宜新舞，清宵召楚妃。娇童携锦荐，侍女整罗衣。花映垂鬟转，香迎步履飞。徐徐敛长袖，双烛送将归。	储光羲	夜观妓	白清娇侍花香徐双	五言律诗
河桥送客舟，河水正安流。远见轻桡动，遥怜故国游。海禽逢早雁，江月值新秋。一听南津曲，分明散别愁。	储光羲	洛桥送别	河河远遥海江一分	五言律诗
二月清江外，遥遥饯故人。南山晴有雪，东陌霁无尘。骑别章台晚，舟行洛水春。知君梁苑去，日见白华新。	储光羲	秦中送人觐省	二遥南东骑舟知日	五言律诗
洛城春雨霁，相送下江乡。树绿天津道，山明伊水阳。孤舟从此去，客思一何长。直望清波里，唯余落日光。	储光羲	洛中送人还江东	洛相树山孤客直唯	五言律诗
越城临渤澥，晋国在河汾。仙绶两乡意，青郊一路分。野棠春未发，田雀暮成群。他日思吴会，尝因西北云。	储光羲	送姚六昆客任会稽何大蹇任	越晋仙青野田他尝	五言律诗
清洛带芝田，东流入大川。舟轻水复急，别望杳如仙。细草生春岸，明霞散早天。送君唯一曲，当是白华篇。	储光羲	洛潭送人觐省	清东舟别细明送当	五言律诗
西方有六国，国国愿来宾。圣主今无外，怀柔遣使臣。大夫开幕府，才子作行人。解剑聊相送，边城二月春。	储光羲	送人随大夫和蕃	西国圣怀大才解边	五言律诗
落日临御沟，送君还北州。树凉征马去，路暝归人愁。吴岳夏云尽，渭河秋水流。东篱摘芳菊，想见竹林游。	储光羲	仲夏饯魏四河北觐叔	落送树路吴渭东想	五言律诗
柱史回清宪，谪居临汉川。迟君千里驾，方外赏云泉。路断因春水，山深隔暝烟。湘江见游女，寄摘一枝莲。	储光羲	送人寻裴斐	柱谪迟方路山湘寄	五言律诗
相送陇山头，东西陇水流。从来心胆盛，今日为君愁。暗雪迷征路，寒云隐戍楼。唯余旌斾影，相逐去悠悠。	储光羲	陇头水送别	相东从今暗寒唯相	五言律诗
朝看法云散，知有至人还。送客临伊水，行车出故关。天花满南国，精舍在空山。虽复时来去，中心长日闲。	储光羲	送王上人还襄阳	朝知送行天精虽中	五言律诗
落日吹箫管，清池发棹歌。船争先后渡，岸激去来波。水叶藏鱼鸟，林花间绮罗。踟蹰仙女处，犹似望天河。	储光羲	官庄池观竞渡	落清船岸水林踟犹	五言律诗
一作云峰别，三看花柳朝。青山隔远路，明月空长霄。鹊浴西江雨，鸡鸣东海潮。此情劳梦寐，况道双林遥。	储光羲	重寄虬上人	一三青明鹊鸡此况	五言律诗
山中人不见，云去夕阳过。浅濑寒鱼少，丛兰秋蝶多。老年疏世事，幽性乐天和。酒熟思才子，溪头望玉珂。	储光羲	蓝上茅茨期王维补阙	山云浅丛老幽酒溪	五言律诗
向晚横吹悲，风动马嘶合。前趋引旗节，千里阵云匝。单于下阴山，砂砾空飒飒。封侯取一战，岂复念闺合。	王昌龄	变行路难	向风前千单砂封岂	五言律诗
蝉鸣空桑林，八月萧关道。出塞入塞寒，处处黄芦草。从来幽幷客，皆共尘沙老。莫学游侠儿，矜夸紫骝好。	王昌龄	塞下曲四首一	蝉八出处从皆莫矜	五言律诗
饮马渡秋水，水寒风似刀。平沙日未没，黯黯见临洮。昔日长城战，咸言意气高。黄尘足今古，白骨乱蓬蒿。	王昌龄	塞下曲四首二	饮水平黯昔咸黄白	五言律诗
奉诏甘泉宫，总征天下兵。朝廷备礼出，郡国豫郊迎。纷纷几万人，去者无全生。臣愿节宫厩，分以赐边城。	王昌龄	塞下曲四首三	奉总朝郡纷去臣分	五言律诗
边头何惨惨，已葬霍将军。部曲皆相吊，燕南代北闻。功勋多被黜，兵马亦寻分。更遣黄龙戍，唯当哭塞云。	王昌龄	塞下曲四首四	边已部燕功兵更唯	五言律诗
秋风夜渡河，吹却雁门桑。遥见胡地猎，鞲马宿严霜。五道分兵去，孤军百战场。功多翻下狱，士卒但心伤。	王昌龄	塞上曲	秋吹遥鞲五孤功士	五言律诗
西陵侠少年，送客短长亭。青槐夹两道，白马如流星。闻道羽书急，单于寇井陉。气高轻赴难，谁顾燕山铭。	王昌龄	少年行二首一	西送青白闻单气谁	五言律诗
走马远相寻，西楼下夕阴。结交期一剑，留意赠千金。高阁歌声远，重门柳色深。夜阑须尽饮，莫负百年心。	王昌龄	少年行二首二	走西结留高重夜莫	五言律诗
越女作桂舟，还将桂为楫。湖上水渺漫，清江不可涉。摘取芙蓉花，莫摘芙蓉叶。将归问夫婿，颜色何如妾。	王昌龄	越女	越还湖清摘莫将颜	五言律诗
哀哀献玉人，楚国同悲辛。泣尽继以血，何由辨其真。赖承琢磨惠，复使光辉新。犹畏谗口疾，弃之如埃尘。	王昌龄	为张僓赠阎使臣	哀楚泣何赖复犹弃	五言律诗
楚客醉孤舟，越水将引棹。山为两乡别，月带千里貌。羇谴同缯纶，僻幽闻虎豹。桂林寒色在，苦节知所效。	王昌龄	送任五之桂林	楚越山月羇僻桂苦	五言律诗
幽娟松筿径，月出寒蝉鸣。散发卧其下，谁知孤隐情。吟时白云合，钓处玄潭清。琼树方杳霭，凤兮保其贞。	王昌龄	山中别庞十	幽月散谁吟钓琼凤	五言律诗
皇恩暂迁谪，待罪逢知己。从此武陵溪，孤舟二千里。桃花遗古岸，金涧流春水。谁识马将军，忠贞抱生死。	王昌龄	留别武陵袁丞	皇待从孤桃金谁忠	五言律诗
太清闻海鹤，游子引乡眄。声随羽仪远，势与归云便。青桂春再荣，白云暮来变。迁飞在礼仪，岂复泪如霰。	王昌龄	送刘眘虚归取宏词解	太游声势青白迁岂	五言律诗
苍苍竹林暮，吾亦知所投。静坐山斋月，清溪闻远流。西峰下微雨，向晓白云收。遂解尘中组，终南春可游。	王昌龄	宿裴氏山庄	苍吾静清西向遂终	五言律诗
日暮西北堂，凉风洗修木。着书在南窗，门馆常肃肃。苔草延古意，视听转幽独。或问余所营，刈黍就寒谷。	王昌龄	秋兴	日凉着门苔视或刈	五言律诗
怏怏步长道，客行渺无端。郊原欲下雪，天地棱棱寒。当时每酣醉，不觉行路难。今日无酒钱，凄惶向谁叹。	王昌龄	大梁途中作	怏客郊天当不今凄	五言律诗
凤皇所宿处，月暎孤桐寒。槁叶零落尽，空柯苍翠残。虚心谁能见，直影非无端。响发调尚苦，清商劳一弹。	王昌龄	段宥廰孤桐	凤月槁空虚直响清	五言律诗
孤桐秘虚鸣，朴素传幽真。仿佛弦指外，遂见初古人。意远风雪苦，时来江山春。高宴未终曲，谁能辨经纶。	王昌龄	琴	孤朴仿遂意时高谁	五言律诗
圣德超千古，皇风扇九围。天回万象出，驾动六龙飞。淑气来黄道，祥云覆紫微。太平多扈从，文物有光辉。	宋之问	驾出长安	圣皇天驾淑祥太文	五言律诗
晋水千庐合，汾桥万国从。开唐天业盛，入沛圣恩浓。下辇回三象，题碑任六龙。睿明悬日月，千岁此时逢。	王昌龄	驾幸河东	晋汾开入下题睿千	五言律诗
城南虏已合，一夜几重围。自有金笳引，能沾出塞衣。听临关月苦，清入海风微。三奏高楼晓，胡人掩涕归。	王昌龄	胡笳曲	城一自能听清三胡	五言律诗
萧条郡城闭，旅馆空寒烟。秋月对愁客，山钟摇暮天。新知偶相访，斗酒情依然。一宿阻长会，清风徒满川。	王昌龄	潞府客亭寄崔凤童	萧旅秋山新斗一清	五言律诗
白露伤草木，山风吹夜寒。遥林梦亲友，高兴发云端。郭外秋声急，城边月色残。瑶琴多远思，更为客中弹。	王昌龄	和振上人秋夜怀士会	白山遥高郭城瑶更	五言律诗
清洛日夜涨，微风引孤舟。离肠便千里，远梦生江楼。楚国橙橘暗，吴门烟雨愁。东南具今古，归望山云秋。	王昌龄	送李擢游江东	清微离远楚吴东归	五言律诗
楼头广陵近，九月在南徐。秋色明海县，寒烟生里闾。夜帆归楚客，昨日度江书。为问易名叟，垂纶不见鱼。	王昌龄	客广陵	楼九秋寒夜昨为垂	五言律诗
筑室在人境，遂得真隐情。春尽草木变，雨来池馆清。琴书全雅道，视听已无生。闭户脱三界，白云自虚盈。	王昌龄	静法师东斋	筑遂春雨琴视闭白	五言律诗
物化同枯木，希夷明月珠。本来生灭尽，何者是虚无。一坐看如故，千龄独向隅。至人非别有，方外不应殊。	王昌龄	素上人影塔	物希本何一千至方	五言律诗
欣逢柏梁故，共谒聪公禅。石室无人到，绳床见虎眠。阴崖常抱雪，枯涧为生泉。出处虽云异，同欢在法筵。	王昌龄	遇薛明府谒聪上人	欣共石绳阴枯出同	五言律诗
中峰青苔壁，一点云生时。岂意石堂里，得逢焦炼师。炉香净琴案，松影闲瑶墀。拜受长年药，翩翻西海期。	王昌龄	谒焦炼师	中一岂得炉松拜翩	五言律诗
霜天起长望，残月生海门。风静夜潮满，城高寒气昏。故人何寂寞，久已乖清言。明发不能寐，徒盈江上尊。	王昌龄	宿京江口期刘昚虚不至	霜残风城故久明徒	五言律诗
晋阳寒食地，风俗旧来传。雨灭龙蛇火，春生鸿雁天。泣多流水涨，歌发舞云旋。西见之推庙，空为人所怜。	王昌龄	寒食即事	晋风雨春泣歌西空	五言律诗
圣代多才俊，陆生何考槃。南山高松树，不合空摧残。九月湖上别，北风秋雨寒。殷勤叹孤凤，早食金琅玕。	常建	送陆擢	圣陆南不九北殷早	五言律诗
泠泠花下琴，君唱渡江吟。天际一帆影，预悬离别心。以言神仙尉，因致瑶华音。回轸抚商调，越溪澄碧林。	常建	送李十一尉临溪	泠君天预以因回越	五言律诗
江上调玉琴，一弦清一心。泠泠七弦遍，万木澄幽阴。能使江月白，又令江水深。始知梧桐枝，可以徽黄金。	常建	江上琴兴	江一泠万能又始可	五言律诗
清溪深不测，隐处唯孤云。松际露微月，清光犹为君。茅亭宿花影，药院滋苔纹。余亦谢时去，西山鸾鹤群。	常建	宿王昌龄隐居	清隐松清茅药余西	五言律诗
行药至石壁，东风变萌芽。主人门外绿，小隐湖中花。时物堪独往，春帆宜别家。辞君向沧海，烂熳从天涯。	常建	闲斋卧病行药至山馆稍次湖	行东主小时春辞烂	五言律诗
翩翩云中使，来问太原卒。百战苦不归，刀头怨明月。塞云随阵落，寒日傍城没。城下有寡妻，哀哀哭枯骨。	常建	塞上曲	翩来百刀塞寒城哀	五言律诗
牧马古道傍，道傍多古墓。萧条愁杀人，蝉鸣白杨树。回头望京邑，合沓生尘雾。富贵安可常，归来保贞素。	常建	古意	牧道萧蝉回合富归	五言律诗
高楼百余尺，直上江水平。明月照人苦，开帘弹玉筝。山高猿狖急，天静鸿雁鸣。曲度犹未终，东峰霞半生。	常建	高楼夜弹筝	高直明开山天曲东	五言律诗
汉宫岂不死，异域伤独没。万里驮黄金，蛾眉为枯骨。回车夜出塞，立马皆不发。共恨丹青人，坟上哭明月。	常建	昭君墓	汉异万蛾回立共坟	五言律诗
嫖姚北伐时，深入强千里。战余落日黄，军败鼓声死。尝闻汉飞将，可夺单于垒。今与山鬼邻，残兵哭辽水。	常建	吊王将军墓	嫖深战军尝可今残	五言律诗
清晨入古寺，初日照高林。竹迳通幽处，禅房花木深。山光悦鸟性，潭影空人心。万籁此都寂，但余钟磬音。	常建	题破山寺后禅院	清初竹禅山潭万但	五言律诗
单于虽不战，都护事边深。君执幕中秘，能为高士心。海头近初月，碛里多愁阴。西望郭犹子，将分泪满襟。	常建	送李大都护	单都君能海碛西将	五言律诗
贤达不相识，偶然交已深。宿帆谒郡佐，怅别依禅林。湘水流入海，楚云千里心。望君杉松夜，山月清猿吟。	常建	潭州留别	贤偶宿怅湘楚望山	五言律诗
琴当秋夜听，况是洞中人。一指指应法，一声声爽神。寒虫临砌急，清吹袅灯频。何必钟期耳，高闲自可亲。	常建	听琴秋夜赠寇尊师	琴况一一寒清何高	五言律诗
泊舟淮水次，霜降夕流清。夜久潮侵岸，天寒月近城。平沙依雁宿，候馆听鸡鸣。乡国云霄外，谁堪羁旅情。	常建	泊舟盱眙	泊霜夜天平候乡谁	五言律诗
平湖四无际，此夜泛孤舟。明月异方意，吴歌令客愁。乡园碧云外，兄弟渌江头。万里无归信，伤心看斗牛。	常建	江行	平此明吴乡兄万伤	五言律诗
青苔常满路，流水复入林。远与市朝隔，日闻鸡犬深。寥寥丘中想，渺渺湖上心。啸傲转无欲，不知成陆沉。	常建	燕居	青流远日寥渺啸不	五言律诗
天净河汉高，夜闲砧杵发。清秋忽如此，离恨应难歇。风乱池上萍，露光竹间月。与君共游处，勿作他乡别。	李嶷	淮南秋夜呈周偘	天夜清离风露与勿	五言律诗
林卧避残暑，白云长在天。赏心既如此，对酒非徒然。月色遍秋露，竹声兼夜泉。凉风怀袖里，兹意与谁传。	李嶷	林园秋夜作	林白赏对月竹凉兹	五言律诗
人录尚书事，家临御路傍。凿池通渭水，避暑借明光。印绶妻封邑，轩车子拜郎。宠因宫掖里，势极必先亡。	李嶷	读前汉外戚传	人家凿避印轩宠势	五言律诗
夜尽梦初惊，纱窗早雾明。晓妆脂粉薄，春服绮罗轻。妾有今朝恨，君无旧日情。愁来理弦管，皆是断肠声。	崔亘	春怨	夜纱晓春妾君愁皆	五言律诗
玳瑁昔称华，玲珑薄绛纱。钩衔门势曲，节乱水纹斜。日弄长飞鸟，风摇不卷花。自当分内外，非是为骄奢。	万楚	咏帘	玳玲钩节日风自非	五言律诗
水势临阶转，峰形对路开。槎从天上得，石是海边来。瑞草分丛种，祥花间色栽。旧传词赋客，唯见有邹枚。	范朝	宁王山池	水峰槎石瑞祥旧唯	五言律诗
胜境宜长望，迟春好散愁。关连四塞起，河带八川流。复磴承香阁，重岩映彩楼。为临温液近，偏美圣君游。	范朝	题石瓮寺	胜迟关河复重为偏	五言律诗
小园足生事，寻胜日倾壶。莳蔬利于鬻，才青摘已无。四邻依野竹，日夕采其枯。田家心适时，春色遍桑榆。	杨颜	田家	小寻莳才四日田春	五言律诗
飞燕倚身轻，争人巧笑名。生君弃妾意，增妾怨君情。日落昭阳壁，秋来长信城。寥寥金殿里，歌吹夜无声。	王𬤇	长信怨	飞争生增日秋寥歌	五言律诗
日暮裁缝歇，深嫌气力微。才能收箧笥，懒起下帘帷。怨坐空然烛，愁眠不解衣。昨来频梦见，夫婿莫应知。	王𬤇	闺情	日深才懒怨愁昨夫	五言律诗
暂得金吾夜，通看火树春。停车傍明月，走马入红尘。妓杂歌偏胜，场移舞更新。应须尽记取，说向不来人。	王𬤇	十五夜观灯	暂通停走妓场应说	五言律诗
今岁今宵尽，明年明日催。寒随一夜去，春逐五更来。气色空中改，容颜暗里回。风光人不觉，已着后园梅。	史青	应诏赋得除夜	今明寒春气容风已	五言律诗
往日长安路，欢游不惜年。为贪卢女曲，用尽沉郎钱。身老方投刺，途穷始着鞭。犹闻有知己，此去不徒然。	周万	送沈芳谒李观察求仕进	往欢为用身途犹此	五言律诗
山月松筿下，月明山景鲜。聊为高秋酌，复此清夜弦。晤语方获志，栖心亦弥年。尚言兴未逸，更理逍遥篇。	陶翰	秋山夕兴	山月聊复晤栖尚更	五言律诗
墨客钟张侣，材高吴越珍。千门来谒帝，驷马去荣亲。吏邑沿清洛，乡山指白苹。归期应不远，当及未央春。	綦毋潜	送集贤学士伊阙史少府放归	墨材千驷吏乡归当	五言律诗
荒村带返照，落叶乱纷纷。古路无行客，寒山独见君。野桥经雨断，涧水向田分。不为怜同病，何人到白云。	刘长卿	碧涧别墅喜皇甫侍御相访	荒落古寒野涧不何	五言律诗
渐老知身累，初寒曝背眠。白云留永日，黄叶减余年。猿护窗前树，泉浇谷后田。沃洲能共隐，不用道林钱。	刘长卿	初到碧涧招明契上人	渐初白黄猿泉沃不	五言律诗
石桥人不到，独往更迢迢。乞食山家少，寻钟野路遥。松门风自埽，瀑布雪难消。秋夜闻清梵，余音逐海潮。	刘长卿	送少微上人游天台	石独乞寻松瀑秋余	五言律诗
南归犹谪宦，独上子陵滩。江树临洲晚，沙禽对水寒。山开斜照在，石浅乱流难。惆怅梅花发，年年此地看。	刘长卿	却归睦州至七里滩下作	南独江沙山石惆年	五言律诗
陋巷喜阳和，衰颜对酒歌。懒从华发乱，闲任白云多。郡简容垂钓，家贫学弄梭。门前七里濑，早晚子陵过。	刘长卿	对酒寄严维	陋衰懒闲郡家门早	五言律诗
乡心新岁切，天畔独潸然。老至居人下，春归在客先。岭猿同旦暮，江柳共风烟。已是长沙傅，从今又几年。	刘长卿	新年作	乡天老春岭江已从	五言律诗
片石羊公后，凄凉江水滨。好辞千古事，堕泪万家人。𫛳集占书久，鸾回刻篆新。不堪相顾恨，文字日生尘。	刘长卿	朱放自杭州与故里相使君立	片凄好堕𫛳鸾不文	五言律诗
吹箫江上晚，惆怅别茅君。踏火能飞雪，登刀入白云。晨香长日在，夜磬满山闻。挥手桐溪路，无情水亦分。	刘长卿	送宣尊师醮毕归越	吹惆踏登晨夜挥无	五言律诗
盛府南门寄，前程积水中。月明临夏口，山晚望巴东。故节辞江郡，寒笳发渚宫。汉川风景好，遥羡逐羊公。	刘长卿	送裴使君赴荆南充行军司马	盛前月山故寒汉遥	五言律诗
乱军交白刃，一骑出黄尘。汉节同归阙，江帆共逐臣。猿愁歧路晚，梅作异方春。知己酂侯在，应怜脱粟人。	刘长卿	送裴郎中贬吉州	乱一汉江猿梅知应	五言律诗
离别江南北，汀洲叶再黄。路遥云共水，砧迥月如霜。岁俭依仁政，年衰忆故乡。伫看宣室召，汉法倚张纲。	刘长卿	酬皇甫侍御见寄时前相国姑	离汀路砧岁年伫汉	五言律诗
自古悲摇落，谁人奈此何。夜蛬偏傍枕，寒鸟数移柯。向老三年谪，当秋百感多。家贫惟好月，空愧子猷过。	刘长卿	月下呈章秀才	自谁夜寒向当家空	五言律诗
几岁依穷海，颓年惜故阴。剑寒空有气，松老欲无心。玩雪劳相访，看山正独吟。孤舟且莫去，前路水云深。	刘长卿	酬张夏	几颓剑松玩看孤前	五言律诗
独过长沙去，谁堪此路愁。秋风散千骑，寒雨泊孤舟。贾谊辞明主，萧何识故侯。汉廷当自召，湘水但空流。	刘长卿	送李使君贬连州	独谁秋寒贾萧汉湘	五言律诗
焚香奏仙呗，向夕遍空山。清切兼秋远，威仪对月闲。静分岩响荅，散逐海潮还。幸得风吹去，随人到世间。	刘长卿	秋夜北山精舍观体如师梵	焚向清威静散幸随	五言律诗
扁舟乘兴客，不惮苦寒行。晚暮相依分，江潮欲别情。水声冰下咽，砂路雪中平。旧剑锋铓尽，应嫌赠脱轻。	刘长卿	酬张夏雪夜赴州访别途中苦	扁不晚江水砂旧应	五言律诗
故居何日下，春草欲芊芊。犹对山中月，谁听石上泉。猿声知后夜，花发见流年。杖锡闲来往，无心到处禅。	刘长卿	喜鲍禅师自龙山至	故春犹谁猿花杖无	五言律诗
宰臣思得度，鸥鸟恋为群。远客回飞锡，空山卧白云。夕阳孤艇去，秋水两溪分。归共临川史，同翻贝叶文。	刘长卿	送方外上人之常州依萧使君	宰鸥远空夕秋归同	五言律诗
上方鸣夕磬，林下一僧还。密行传人少，禅心对虎闲。青松临古路，白月满寒山。旧识窗前桂，经霜更待攀。	刘长卿	宿北山禅寺兰若	上林密禅青白旧经	五言律诗
新安君莫问，此路水云深。江海无行迹，孤舟何处寻。青山空向泪，白月岂知心。纵有余生在，终伤老病侵。	刘长卿	赴新安别梁侍郎	新此江孤青白纵终	五言律诗
江海相逢少，东南别处长。独行风袅袅，相去水茫茫。白首辞同舍，青山背故乡。离心与潮信，每日到浔阳。	刘长卿	江州留别薛六柳八二员外	江东独相白青离每	五言律诗
播迁悲远道，摇落感衰容。今日犹多难，何年更此逢。世交黄叶散，乡路白云重。明发看烟树，唯闻江北钟。	刘长卿	和州留别穆郎中	播摇今何世乡明唯	五言律诗
因家汉水曲，相送掩柴扉。故郢生秋草，寒江澹落晖。绿林行客少，赤壁住人稀。独过浔阳去，潮归人不归。	刘长卿	和州送人归复郢	因相故寒绿赤独潮	五言律诗
新家浙江上，独泛落潮归。秋水照华发，凉风生褐衣。柴门嘶马少，藜杖拜人稀。惟有陶潜柳，萧条对掩扉。	刘长卿	送金昌宗归钱塘	新独秋凉柴藜惟萧	五言律诗
离群方岁晏，谪宦在天涯。暮雪同行少，寒潮欲上迟。海鸥知吏傲，砂鹤见人衰。只畏生秋草，西归亦未期。	刘长卿	酬张夏别后道中见寄	离谪暮寒海砂只西	五言律诗
九重宣室召，万里建溪行。事直皇天在，归迟白发生。用材身复起，睹圣眼犹明。离别寒江上，潺湲若有情。	刘长卿	新安奉送穆谕德归朝赋得行	九万事归用睹离潺	五言律诗
野寺长依止，田家或往还。老农开古地，夕鸟入寒山。书剑身同废，烟霞吏共闲。岂能将白发，扶杖出人间。	刘长卿	偶然作	野田老夕书烟岂扶	五言律诗
故里归成客，新家去未安。诗书满蜗舍，征税及渔竿。火种山田薄，星居海岛寒。怜君不得已，步步别离难。	刘长卿	送州人孙沅自本州却归句章	故新诗征火星怜步	五言律诗
别离共成怨，衰老更难忘。夜月留同舍，秋风在远乡。朱弦徐向烛，白发强临觞。归献西陵作，谁知此路长。	刘长卿	送李员外使还苏州兼呈前袁	别衰夜秋朱白归谁	五言律诗
寒江鸣石濑，归客夜初分。人语空山答，猿声独戍闻。迟来朝及暮，愁去水连云。岁晚心谁在，青山见此君。	刘长卿	酬李员外从崔录事载华宿三	寒归人猿迟愁岁青	五言律诗
岂知偕老重，垂老绝良姻。郗氏诚难负，朱家自愧贫。绽衣留欲故，织锦罢经春。何况蘼芜绿，空山不见人。	刘长卿	见秦系离婚后出山居作	岂垂郗朱绽织何空	五言律诗
鹤书犹未至，那出白云来。旧路经年别，寒潮每日回。家空归海燕，人老发江梅。最忆门前柳，闲居手自栽。	刘长卿	酬秦系	鹤那旧寒家人最闲	五言律诗
建寅回北斗，看历占春风。律变沧江外，年加白发中。春衣试稚子，寿酒劝衰翁。今日阳和发，荣枯岂不同。	刘长卿	岁日作	建看律年春寿今荣	五言律诗
幽居萝薜情，高卧纪纲行。鸟散秋鹰下，人闲春草生。冒风归野寺，收印出山城。今日新安郡，因君水更清。	刘长卿	题元录事开元所居	幽高鸟人冒收今因	五言律诗
不识闽中路，遥知别后心。猿声入岭切，鸟道问人深。旅食过夷落，方言会越音。西征开幕府，早晚用陈琳。	刘长卿	送崔载华张起之闽中	不遥猿鸟旅方西早	五言律诗
番禺万里路，远客片帆过。盛府依横海，荒祠拜伏波。人经秋瘴变，鸟坠火云多。诚惮炎洲里，无如一顾何。	刘长卿	送张司直赴岭南谒张尚书	番远盛荒人鸟诚无	五言律诗
摇落淮南叶，秋风想越吟。皱枚入梁苑，逸少在山阴。老鹤无衰貌，寒松有本心。圣朝难税驾，惆怅白云深。	刘长卿	寄会稽公徐侍郎	摇秋皱逸老寒圣惆	五言律诗
越州初罢战，江上送归桡。南渡无来客，西陵自落潮。空城垂故柳，旧业废春苗。闾里相逢少，莺花共寂寥。	刘长卿	送朱山人放越州贼退后归山	越江南西空旧闾莺	五言律诗
山栖久不见，林下偶同游。早晚来香积，何人住沃洲。寒禽惊后夜，古木带高秋。却入千峰去，孤云不可留。	刘长卿	秋夜肃公房喜普门上人自阳	山林早何寒古却孤	五言律诗
却到番禺日，应伤昔所依。炎洲百口住，故国几人归。路识梅花在，家存棣萼稀。独逢回雁去，犹作旧行飞。	刘长卿	送李秘书却赴南中	却应炎故路家独犹	五言律诗
君家杨柳渡，来往落帆过。绿竹经寒在，青山欲暮多。薜萝诚可恋，婚嫁复如何。无奈闲门外，渔翁夜夜歌。	刘长卿	使回次杨柳过元八所居	君来绿青薜婚无渔	五言律诗
洞庭波渺渺，君去吊灵均。几路三湘水，全家万里人。听猿明月夜，看柳故年春。忆想汀洲畔，伤心向白苹。	刘长卿	送李侍御贬郴州	洞君几全听看忆伤	五言律诗
白云幽卧处，不向世人传。闻在千峰里，心知独夜禅。辛勤羞薄禄，依止爱闲田。惆怅王孙草，青青又一年。	刘长卿	寄普门上人	白不闻心辛依惆青	五言律诗
万古巴丘戍，平湖此望长。问人何淼淼，愁暮更苍苍。叠浪浮元气，中流没太阳。孤舟有归客，早晚达潇湘。	刘长卿	岳阳馆中望洞庭湖	万平问愁叠中孤早	五言律诗
何事长沙谪，相逢楚水秋。暮帆归夏口，寒雨对巴丘。帝子椒浆奠，骚人木叶愁。惟怜万里外，离别洞庭头。	刘长卿	巡去岳阳却归鄂州使院留别	何相暮寒帝骚惟离	五言律诗
共悲来夏口，何事更南征。雾露行人少，潇湘春草生。莺啼何处梦，猿啸若为声。风月新年好，悠悠远客情。	刘长卿	夏口送屈突司直使湖南	共何雾潇莺猿风悠	五言律诗
少年辞魏阙，白首向沙场。瘦马恋秋草，征人思故乡。暮笳吹寒月，晓甲带胡霜。自到云中郡，于今百战强。	刘长卿	代边将有怀	少白瘦征暮晓自于	五言律诗
怜君洞庭上，白发向人垂。积雨悲幽独，长江对别离。牛羊归故道，猿鸟聚寒枝。明发遥相望，云山不可知。	刘长卿	雨中过员稷巴陵山居赠别	怜白积长牛猿明云	五言律诗
流落征南将，曾驱十万师。罢归无旧业，老去恋明时。独立三朝识，轻生一剑知。茫茫汉江上，日暮复何之。	刘长卿	送李中丞之襄州	流曾罢老独轻茫日	五言律诗
举目伤芜没，何年此战争。归人失旧里，老将守孤城。废戍山烟出，荒田野火行。独怜浉水上，时乱亦能清。	刘长卿	奉使至申州伤经陷没	举何归老废荒独时	五言律诗
逢君穆陵路，匹马向桑干。楚国苍山古，幽州白日寒。城池百战后，耆旧几家残。处处蓬蒿遍，归人掩泪看。	刘长卿	穆陵关北逢人归渔阳	逢匹楚幽城耆处归	五言律诗
征途逢浐水，忽似到秦川。借问朝天处，犹看落日边。映沙晴漾漾，出涧夜溅溅。欲寄西归恨，微波不可传。	刘长卿	安州道中经浐水有怀	征忽借犹映出欲微	五言律诗
平芜连古堞，远客此沾衣。高树朝光上，空城秋气归。微明汉水极，摇落楚人稀。但见荒郊外，寒鸦暮暮飞。	刘长卿	步登夏口古城作	平远高空微摇但寒	五言律诗
尔来多不见，此去又何之。华发同今日，流芳似旧时。洲长春色遍，汉广夕阳迟。岁岁王孙草，空怜无处期。	刘长卿	赠别卢司直之闽中	尔此华流洲汉岁空	五言律诗
旧俗欢犹在，怜君恨独深。新年向国泪，今日倚门心。岁去随湘水，春生近桂林。流莺且莫弄，江畔正行吟。	刘长卿	酬郭夏人日长沙感怀见赠	旧怜新今岁春流江	五言律诗
南过三湘去，巴人此路偏。谪居秋瘴里，归处夕阳边。直道天何在，愁容镜亦怜。裁书欲谁诉，无泪可潸然。	刘长卿	赴巴南书情寄故人	南巴谪归直愁裁无	五言律诗
摇落暮天迥，青枫霜叶稀。孤城向水闭，独鸟背人飞。渡口月初上，邻家渔未归。乡心正欲绝，何处捣寒衣。	刘长卿	余干旅舍	摇青孤独渡邻乡何	五言律诗
上方幽且暮，台殿隐蒙笼。远磬秋山里，清猿古木中。众溪连竹路，诸岭共松风。傥许栖林下，甘成白首翁。	刘长卿	登思禅寺上方题修竹茂松	上台远清众诸傥甘	五言律诗
渐入云峰里，愁看驿路闲。乱鸦投落日，疲马向空山。且喜怜非罪，何心恋末班。天南一万里，谁料得生还。	刘长卿	恩敕重推使牒追赴苏州次前	渐愁乱疲且何天谁	五言律诗
万里猿啼断，孤村客暂依。雁过彭蠡暮，人向宛陵稀。旧路青山在，余生白首归。渐知行近北，不见鹧鸪飞。	刘长卿	北归次秋浦界清溪馆	万孤雁人旧余渐不	五言律诗
万事依然在，无如岁月何。邑人怜白发，庭树长新柯。故老相逢少，同官不见多。唯余旧山路，惆怅枉帆过。	刘长卿	谪官后却归故村将过虎丘怅	万无邑庭故同唯惆	五言律诗
却访巴人路，难期国士恩。白云从出岫，黄叶已辞根。大造功何薄，长年气尚冤。空令数行泪，来往落湘沅。	刘长卿	重推后却赴岭外待进止寄元	却难白黄大长空来	五言律诗
寂寞江亭下，江枫秋气斑。世情何处澹，湘水向人闲。寒渚一孤雁，夕阳千万山。扁舟如落叶，此去未知还。	刘长卿	秋杪江亭有作	寂江世湘寒夕扁此	五言律诗
岁岁逢离别，蹉跎江海滨。宦游成楚老，乡思逐秦人。马首归何日，莺啼又一春。因君报情旧，闲慢欲垂纶。	刘长卿	送郑司直归上都	岁蹉宦乡马莺因闲	五言律诗
南地随缘久，东林几岁空。暮山门独掩，春草路难通。作梵连松韵，焚香入桂丛。唯将旧瓶钵，却寄白云中。	刘长卿	送灵澈上人归嵩阳兰若	南东暮春作焚唯却	五言律诗
又过梅岭上，岁岁此枝寒。落日孤舟去，青山万里看。猿声湘水静，草色洞庭宽。已料生涯事，唯应把钓竿。	刘长卿	却赴南邑留别苏台知己	又岁落青猿草已唯	五言律诗
东林一泉出，复与远公期。石浅寒流处，山空夜落时。梦闲闻细响，虑澹对清漪。动静皆无意，唯应达者知。	刘长卿	和灵一上人新泉	东复石山梦虑动唯	五言律诗
彤襜江上远，万里诏书催。独过浔阳去，空怜潮信回。离心秋草绿，挥手暮帆开。想见秦城路，人看五马来。	刘长卿	奉送裴员外赴上都	彤万独空离挥想人	五言律诗
长沙千载后，春草独萋萋。流水朝将暮，行人东复西。碑苔几字灭，山木万株齐。伫立伤今古，相看惜解携。	刘长卿	长沙桓王墓下别李纾张南史	长春流行碑山伫相	五言律诗
不识黔中路，今看遣使臣。猿啼万里客，鸟似五湖人。地远官无法，山深俗岂淳。须令荒徼外，亦解惧埋轮。	刘长卿	送侯御赴黔中充判官	不今猿鸟地山须亦	五言律诗
古台摇落后，秋日望乡心。野寺人来少，云峰水隔深。夕阳依旧垒，寒磬满空林。惆怅南朝事，长江独至今。	刘长卿	秋日登吴公台上寺远眺寺即	古秋野云夕寒惆长	五言律诗
贾生年最少，儒行汉庭闻。拜手卷黄纸，回身谢白云。故关无去客，春草独随君。淼淼长淮水，东西自此分。	刘长卿	淮上送梁二恩命追赴上都	贾儒拜回故春淼东	五言律诗
旧寺寻遗绪，归心逐去尘。早莺何处客，古木几家人。白发经多难，沧洲欲暮春。临期数行泪，为尔一沾巾。	刘长卿	送崔升归上都	旧归早古白沧临为	五言律诗
郊原风日好，百舌弄何频。小妇秦家女，将军天上人。鸦归长郭暮，草映大堤春。客散垂杨下，通桥车马尘。	刘长卿	过李将军南郑林园观妓	郊百小将鸦草客通	五言律诗
洛阳征战后，君去问凋残。云月临南至，风霜向北寒。故园经乱久，古木隔林看。谁访江城客，年年守一官。	刘长卿	送严侍御充东畿观察判官	洛君云风故古谁年	五言律诗
旧国无家访，临歧亦羡归。途经百战后，客过二陵稀。秋草通征骑，寒城背落晖。行当蒙顾问，吴楚岁频饥。	刘长卿	送王端公入奏上都	旧临途客秋寒行吴	五言律诗
上国三千里，西还及岁芳。故山经乱在，春日送归长。晓奏趋双阙，秋成报万箱。幸论开济力，已实海陵仓。	刘长卿	送营田判官郑侍御赴上都	上西故春晓秋幸已	五言律诗
方从大夫后，南去会稽行。淼淼沧江外，青青春草生。芸香辞乱事，梅吹听军声。应访王家宅，空怜江水平。	刘长卿	送李校书赴东浙幕府	方南淼青芸梅应空	五言律诗
花县弹琴暇，樵风载酒时。山含秋色近，鸟度夕阳迟。出没凫成浪，蒙笼竹亚枝。云峰逐人意，来去解相随。	刘长卿	陪王明府泛舟	花樵山鸟出蒙云来	五言律诗
国用忧钱谷，朝推此任难。即山榆荚变，降雨稻花残。林响朝登岭，江喧夜过滩。遥知骢马色，应待倚门看。	刘长卿	送度支留后若侍御之歙州便	国朝即降林江遥应	五言律诗
复拜东阳郡，遥驰北阙心。行春五马急，向夜一猿深。山过康郎近，星看婺女临。幸容栖托分，犹恋旧棠阴。	刘长卿	余干夜宴奉饯前苏州韦使君	复遥行向山星幸犹	五言律诗
匹马风尘色，千峰旦暮时。遥看落日尽，独向远山迟。故驿花临道，荒村竹映篱。谁怜却回首，步步恋南枝。	刘长卿	晚次苦竹馆却忆干越旧游	匹千遥独故荒谁步	五言律诗
烟尘犹满目，歧路易沾衣。逋客多南渡，征鸿自北飞。九江春草绿，千里暮潮归。别后难相访，全家隐钓矶。	刘长卿	送李二十四移家之江州	烟歧逋征九千别全	五言律诗
漾舟仍载酒，愧尔意相宽。草色南湖绿，松声小署寒。水禽前后起，花屿往来看。已作沧洲调，无心恋一官。	刘长卿	送卢判官南湖	漾愧草松水花已无	五言律诗
遥忆新安旧，扁舟复却还。浅深看水石，来往逐云山。入县余花在，过门故柳闲。东征随子去，皆隐薜萝间。	刘长卿	送张栩扶侍之睦州	遥扁浅来入过东皆	五言律诗
到君幽卧处，为我埽莓苔。花雨晴天落，松风终日来。路经深竹过，门向远山开。岂得长高枕，中朝正用才。	刘长卿	集梁耿开元寺所居院	到为花松路门岂中	五言律诗
篱落能相近，渔樵偶复同。苔封三径绝，溪向数家通。犬吠寒烟里，鸦鸣夕照中。时因杖藜次，相访竹林东。	刘长卿	赠西邻卢少府	篱渔苔溪犬鸦时相	五言律诗
双扉碧峰际，遥向夕阳开。飞锡方独往，孤云何事来。寒潭映白月，秋雨上青苔。相送东郊外，羞看骢马回。	刘长卿	游休禅师双峰寺	双遥飞孤寒秋相羞	五言律诗
何意同根本，开花每后时。应缘去日远，独自发春迟。结实恩难忘，无言恨岂知。年光不可待，空羡向南枝。	刘长卿	廨中见桃花南枝已开北枝未	何开应独结无年空	五言律诗
陵阳不可见，独往复如何。旧邑云山里，扁舟来去过。鸟声春谷静，草色太湖多。傥宿荆溪夜，相思渔者歌。	刘长卿	送处士归州因寄林山人	陵独旧扁鸟草傥相	五言律诗
多惭恩未报，敢问路何长。万里通秋雁，千峰共夕阳。旧游成远道，此去更违乡。草露深山里，朝朝落客裳。	刘长卿	移使鄂州次岘阳馆怀旧居	多敢万千旧此草朝	五言律诗
华省占星动，孤城望日遥。直庐收旧草，行县及新苗。沧海天连水，青山暮与朝。闾阎几家散，应待下车招。	刘长卿	送齐郎中赴海州	华孤直行沧青闾应	五言律诗
登高复送远，惆怅洞庭秋。风景同前古，云山满上游。苍苍来暮雨，淼淼逐寒流。今日关中事，萧何共尔忧。	刘长卿	重阳日鄂城楼送屈突司直	登惆风云苍淼今萧	五言律诗
昔贤怀一饭，兹事已千秋。古墓樵人识，前朝楚水流。渚苹行客荐，山木杜鹃愁。春草茫茫绿，王孙旧此游。	刘长卿	经漂母墓	昔兹古前渚山春王	五言律诗
轩辕征战后，江海别离长。远客归何处，平芜满故乡。夕阳帆杳杳，旧里树苍苍。惆怅蓬山下，琼枝不可忘。	刘长卿	送李端公赴东都	轩江远平夕旧惆琼	五言律诗
往来无尽目，离别要逢春。海内罹多事，天涯见近臣。芳时万里客，乡路独归人。魏阙心常在，随君亦向秦。	刘长卿	送王员外归朝	往离海天芳乡魏随	五言律诗
朝见及芳菲，恩荣出紫微。晚光临仗奏，春色共西归。楚客移家老，秦人访旧稀。因君乡里去，为埽故园扉。	刘长卿	送蒋侍御入秦	朝恩晚春楚秦因为	五言律诗
洞庭秋水阔，南望过衡峰。远客潇湘里，归人何处逢。孤云飞不定，落叶去无踪。莫使沧浪叟，长歌笑尔容。	刘长卿	洞庭驿逢郴州使还寄李汤司	洞南远归孤落莫长	五言律诗
鄱阳寄家处，自别掩柴扉。故里人何在，沧波孤客稀。湖山春草遍，云木夕阳微。南去逢回雁，应怜相背飞。	刘长卿	送舍弟之鄱阳居	鄱自故沧湖云南应	五言律诗
苍梧万里路，空见白云来。远国知何在，怜君去未回。桂林无叶落，梅岭自花开。陆贾千年后，谁看朝汉台。	刘长卿	送裴二十端公使岭南	苍空远怜桂梅陆谁	五言律诗
寂寞应千岁，桃花想一枝。路人看古木，江月向空祠。云雨飞何处，山川是旧时。独怜春草色，犹似忆佳期。	刘长卿	过桃花夫人庙	寂桃路江云山独犹	五言律诗
萧萧五马动，欲别谢临川。落日芜湖色，空山梅冶烟。江湖通廨舍，楚老拜戈船。风化东南满，行舟来去传。	刘长卿	鄂渚送池州程使君	萧欲落空江楚风行	五言律诗
羁心不自解，有别会沾衣。春草连天积，五陵远客归。十年经转战，几处便芳菲。想见函关路，行人去亦稀。	刘长卿	送友人西上	羁有春五十几想行	五言律诗
遥想庐陵郡，还听叔度歌。旧官移上象，新令布中和。看竹经霜少，闻猿带雨多。但愁征拜日，无奈借留何。	刘长卿	送梁郎中赴吉州	遥还旧新看闻但无	五言律诗
杜门成白首，湖上寄生涯。秋草芜三径，寒塘独一家。鸟归村落尽，水向县城斜。自有东篱菊，年年解作花。	刘长卿	过湖南羊处士别业	杜湖秋寒鸟水自年	五言律诗
春草长河曲，离心共渺然。方收汉家俸，独向汶阳田。鸟雀空城在，榛芜旧路迁。山东征战苦，几处有人烟。	刘长卿	送河南元判官赴河南句当苗	春离方独鸟榛山几	五言律诗
何事一花残，闲庭百草阑。绿滋经雨发，红艳隔林看。竟日余香在，过时独秀难。共怜芳意晚，秋露未须团。	刘长卿	夏中崔中丞宅见海红摇落一	何闲绿红竟过共秋	五言律诗
清川已再涉，疲马共西还。何事行人倦，终年流水闲。孤烟飞广泽，一鸟向空山。愁入云峰里，苍苍闭古关。	刘长卿	使还至菱陂驿渡浉水作	清疲何终孤一愁苍	五言律诗
星象移何处，旌麾独向东。劝耕沧海畔，听讼白云中。树色双溪合，猿声万岭同。石门康乐住，几里枉帆通。	刘长卿	送齐郎中典括州	星旌劝听树猿石几	五言律诗
自从飞锡去，人到沃洲稀。林下期何在，山中春独归。踏花寻旧径，映竹掩空扉。寥落东峰上，犹堪静者依。	刘长卿	过隐空和尚故居	自人林山踏映寥犹	五言律诗
手植已芳菲，心伤故径微。往年啼鸟至，今日主人非。满地谁当埽，随风岂复归。空怜旧阴在，门客共沾衣。	刘长卿	过萧尚书故居见李花感而成	手心往今满随空门	五言律诗
闲田北川下，静者去躬耕。万里空江菼，孤舟过郢城。种荷依野水，移柳待山莺。出处安能问，浮云岂有情。	刘长卿	送袁处士	闲静万孤种移出浮	五言律诗
想见孤舟去，无由此路寻。暮帆遥在眼，春色独何心。绿水潇湘阔，青山鄠杜深。谁当北风至，为尔一开襟。	刘长卿	酬李侍御登岳阳见寄	想无暮春绿青谁为	五言律诗
晓日西风转，秋天万里明。湖天一种色，林鸟百般声。霁景浮云满，游丝暎水轻。今朝江上客，凡慰几人情。	刘长卿	喜晴	晓秋湖林霁游今凡	五言律诗
星象南宫远，风流上客稀。九重思晓奏，万里见春归。棹发空江响，城孤落日晖。离心与杨柳，临水更依依。	刘长卿	夏口送徐郎中归朝	星风九万棹城离临	五言律诗
文姬留此曲，千载一知音。不解胡人语，空留楚客心。听随边草动，意入陇云深。何事长江上，萧萧出塞吟。	刘长卿	鄂渚听杜别驾弹胡琴	文千不空听意何萧	五言律诗
白首此为渔，青山对结庐。问人寻野笋，留客馈家蔬。古柳依沙发，春苗带雨锄。共怜芳杜色，终日伴闲居。	刘长卿	过鹦鹉洲王处士别业	白青问留古春共终	五言律诗
时艰方用武，儒者任浮沉。摇落秋江暮，怜君巴峡深。丘门多白首，蜀郡满青襟。自解书生咏，愁猿莫夜吟。	刘长卿	寄万州崔使君	时儒摇怜丘蜀自愁	五言律诗
自从为楚客，不复扫荆扉。剑共丹诚在，书随白发归。旧游经乱静，后进识君稀。空把相如赋，何人荐礼闱。	刘长卿	送马秀才移家京洛便赴举	自不剑书旧后空何	五言律诗
闻道军书至，扬鞭不问家。虏云连白草，汉月到黄沙。汗马河源饮，烧羌陇坻遮。翩翩新结束，去逐李轻车。	刘长卿	送南特进赴归行营	闻扬虏汉汗烧翩去	五言律诗
悠然倚孤棹，却忆卧中林。江草将归远，湘山独往深。白云留不住，渌水去无心。衡岳千峰乱，禅房何处寻。	刘长卿	送道标上人归南岳	悠却江湘白渌衡禅	五言律诗
萧萧江雨暮，客散野亭空。忧国天涯去，思乡岁暮同。到时猿未断，回处水应穷。莫望零陵路，千峰万木中。	刘长卿	送梁侍御巡永州	萧客忧思到回莫千	五言律诗
新年欲变柳，旧客共沾衣。岁夜犹难尽，乡春又独归。寒灯映虚牖，暮雪掩闲扉。且莫乘船去，平生相访稀。	刘长卿	岁夜喜魏万成郭夏雪中相寻	新旧岁乡寒暮且平	五言律诗
迟迟立驷马，久客恋潇湘。明日谁同路，新年独到乡。孤烟向驿远，积雪去关长。秦地看春色，南枝不可忘。	刘长卿	送蔡侍御赴上都	迟久明新孤积秦南	五言律诗
月晦逢休浣，年光逐宴移。早莺留客醉，春日为人迟。蓂草全无叶，梅花遍压枝。政闲风景好，莫比岘山时。	刘长卿	晦日陪辛大夫宴南亭	月年早春蓂梅政莫	五言律诗
伏波初树羽，待尔静川鳞。岭海看飞鸟，天涯问远人。苍梧云里夕，青草嶂中春。遥想文身国，迎舟拜使臣。	刘长卿	送独孤判官赴岭	伏待岭天苍青遥迎	五言律诗
长沙积雨晦，深巷绝人幽。润上春衣冷，声连暮角愁。云横全楚地，树暗古湘洲。杳蔼江天外，空堂生百忧。	刘长卿	长沙馆中与郭夏对雨	长深润声云树杳空	五言律诗
歌舞怜迟日，旌麾映早春。莺窥陇西将，花对洛阳人。醉罢知何事，恩深忘此身。任他行雨去，归路裛香尘。	刘长卿	陪辛大夫西亭宴观妓	歌旌莺花醉恩任归	五言律诗
萧条方岁晏，牢落对空洲。才出时人右，家贫湘水头。苍山隐暮雪，白鸟没寒流。不是莲花府，冥冥不可求。	刘长卿	题魏万成江亭	萧牢才家苍白不冥	五言律诗
郊原春欲暮，桃杏落纷纷。何处随芳草，留家寄白云。听莺情念友，看竹恨无君。长啸高台上，南风冀尔闻。	刘长卿	春过裴虬郊园	郊桃何留听看长南	五言律诗
欲逐楼船将，方安卉服夷。炎洲经瘴远，春水上泷迟。岁贡随重译，年芳遍四时。番禺静无事，空咏饮泉诗。	刘长卿	送韦赞善使岭南	欲方炎春岁年番空	五言律诗
扬帆向何处，插羽逐征东。夷落人烟迥，王程鸟路通。江流回涧底，山色聚闽中。君去凋残后，应怜百越空。	刘长卿	送乔判官赴福州	扬插夷王江山君应	五言律诗
独归西掖去，难接后尘游。向日三千里，朝天十二楼。路看新柳夕，家对旧山秋。惆怅离心远，沧江空自流。	刘长卿	送李补阙之上都	独难向朝路家惆沧	五言律诗
既有亲人术，还逢试吏年。蓬蒿千里闭，村树几家全。雪覆淮南道，春生颍谷烟。何时当莅政，相府待闻天。	刘长卿	送袁明府之任	既还蓬村雪春何相	五言律诗
小邑沧洲吏，新年白首翁。一官如远客，万事极飘蓬。柳色孤城里，莺声细雨中。羁心早已乱，何事更春风。	刘长卿	海盐官舍早春	小新一万柳莺羁何	五言律诗
家在横塘曲，那能万里违。门临秋水掩，帆带夕阳飞。傲俗宜纱帽，干时倚布衣。独将湖上月，相逐去还归。	刘长卿	南湖送徐二十七西上	家那门帆傲干独相	五言律诗
金陵已芜没，函谷复烟尘。犹见南朝月，还随上国人。白云心自远，沧海意相亲。何事须成别，汀洲欲暮春。	刘长卿	曲阿对月别岑况徐说	金函犹还白沧何汀	五言律诗
回车仍昨日，谪去已秋风。干越知何处，云山只向东。暮天江色里，田鹤稻花中。却见鄱阳吏，犹应旧马骢。	刘长卿	送李侍御贬鄱阳	回谪干云暮田却犹	五言律诗
故人西奉使，胡骑正纷纷。旧国无来信，春江独送君。五言凌白雪，六翮向青云。谁念沧州吏，忘机鸥鸟群。	刘长卿	送路少府使东京便应制举	故胡旧春五六谁忘	五言律诗
洞庭初下叶，孤客不胜愁。明月天涯夜，青山江上秋。一官成白首，万里寄沧洲。久被浮名系，能无愧海鸥。	刘长卿	松江独宿	洞孤明青一万久能	五言律诗
惆怅云山暮，闲门独不开。何时飞杖锡，终日闭苍苔。隔岭春犹在，无人燕亦来。谁堪暝投处，空复一猿哀。	刘长卿	寻白石山真禅师旧草堂	惆闲何终隔无谁空	五言律诗
时危身赴敌，事往任浮沉。末路三江去，当时百战心。春风吴苑绿，古木剡山深。千里沧波上，孤舟不可寻。	刘长卿	送行军张司马罢使回	时事末当春古千孤	五言律诗
南浮沧海上，万里到吴台。久别长相忆，孤舟何处来。春风催客醉，江月向人开。羡尔无羁束，沙鸥独不猜。	刘长卿	喜李翰自越至	南万久孤春江羡沙	五言律诗
不见君来久，冤深意未传。冶长空得罪，夷甫岂言钱。直道天何在，愁容镜亦怜。因书欲自诉，无泪可潸然。	刘长卿	罪所留系寄张十四	不冤冶夷直愁因无	五言律诗
燃灯传七祖，杖锡为诸侯。来去云无意，东西水自流。青山春满目，白日夜随舟。知到梁园下，苍生赖此游。	刘长卿	送勤照和尚往睢阳赴太守请	燃杖来东青白知苍	五言律诗
何事长门闭，珠帘只自垂。月移深殿早，春向后宫迟。蕙草生闲地，梨花发旧枝。芳菲自恩幸，看着被风吹。	刘长卿	长门怨	何珠月春蕙梨芳看	五言律诗
只见山相掩，谁言路尚通。人来千嶂外，犬吠百花中。细草香飘雨，垂杨闲卧风。却寻樵径去，惆怅绿溪东。	刘长卿	过横山顾山人草堂	只谁人犬细垂却惆	五言律诗
江风处处尽，旦暮水空波。摇落行人去，云山向越多。陈蕃悬榻待，谢客枉帆过。相见耶溪路，逶迤入薜萝。	刘长卿	送李校书适越谒杜中丞	江旦摇云陈谢相逶	五言律诗
晤语青莲舍，重门闭夕阴。向人寒烛静，带雨夜钟沉。流水从他事，孤云任此心。不能捐斗粟，终日愧瑶琴。	刘长卿	秋夜雨中诸公过灵光寺所居	晤重向带流孤不终	五言律诗
犹是南州吏，江城又一春。隔帘湖上月，对酒眼中人。棘寺初衔命，梅仙已误身。无心羡荣禄，唯待却垂纶。	刘长卿	西庭夜燕喜评事兄拜会	犹江隔对棘梅无唯	五言律诗
一路经行处，莓苔见履痕。白云依静渚，春草闭闲门。过雨看松色，随山到水源。溪花与禅意，相对亦忘言。	刘长卿	寻南溪常山道人隐居	一莓白春过随溪相	五言律诗
夜色带春烟，灯花拂更然。残妆添石黛，艳舞落金钿。掩笑频欹扇，迎歌乍动弦。不知巫峡雨，何事海西边。	刘长卿	扬州雨中张十宅观妓	夜灯残艳掩迎不何	五言律诗
白云乖始愿，沧海有微波。恋旧争趋府，临危欲负戈。春归花殿暗，秋傍竹房多。耐可机心息，其如羽檄何。	刘长卿	赴宣州使院夜宴寂上人房留	白沧恋临春秋耐其	五言律诗
匹马向何处，北游殊未还。寒云带飞雪，日暮雁门关。一路傍汾水，数州看晋山。知君喜初服，秪爱此身闲。	刘长卿	送薛承矩秩满北游	匹北寒日一数知秪	五言律诗
望君烟水阔，挥手泪沾巾。飞鸟没何处，青山空向人。长江一帆远，落日五湖春。谁见汀洲上，相思愁白苹。	刘长卿	饯别王十一南游	望挥飞青长落谁相	五言律诗
爱尔文章远，还家印绶荣。退公兼色养，临下带乡情。乔木映官舍，春山宜县城。应怜钓台石，闲却为浮名。	刘长卿	送严维尉诸暨	爱还退临乔春应闲	五言律诗
惆怅青春晚，殷勤浊酒垆。后时长剑涩，斜日片帆孤。东阁邀才子，南昌老腐儒。梁国旧相识，谁忆卧江湖。	刘长卿	送李七之莋水谒张相公	惆殷后斜东南梁谁	五言律诗
山阴好云物，此去又春风。越鸟闻花里，曹娥想镜中。小江潮易满，万井水皆通。徒羡扁舟客，微官事不同。	刘长卿	送崔处士先适越	山此越曹小万徒微	五言律诗
羽檄催归恨，春风醉别颜。能邀五马送，自逐一星还。破竹从军乐，看花听讼闲。遥知用兵处，多在八公山。	刘长卿	奉陪使君西庭送淮西魏判官	羽春能自破看遥多	五言律诗
不谓衔冤处，而能窥大悲。独栖丛棘下，还见雨花时。地狭青莲小，城高白日迟。幸亲方便力，犹畏毒龙欺。	刘长卿	狱中见壁画佛	不而独还地城幸犹	五言律诗
万里辞三殿，金陵到旧居。文星出西掖，卿月在南徐。故里惊朝服，高堂捧诏书。暂容乘驷马，谁许恋鲈鱼。	刘长卿	送许拾遗还京	万金文卿故高暂谁	五言律诗
春兰方可采，此去叶初齐。函谷莺声里，秦山马首西。庭闱新柏署，门馆旧桃蹊。春色长安道，相随入禁闺。	刘长卿	送张七判官还京觐省	春此函秦庭门春相	五言律诗
适贺一枝新，旋惊万里分。礼闱称独步，太学许能文。征马望春草，行人看暮云。遥知倚门处，江树正氛氲。	刘长卿	送孙莹京监擢第归蜀觐省	适旋礼太征行遥江	五言律诗
趋府弟联兄，看君此去荣。春随千里道，河带万家城。绣服棠花映，青袍草色迎。梁园修竹在，持赠结交情。	刘长卿	送史九赴任宁陵兼呈单父史	趋看春河绣青梁持	五言律诗
卧来能几日，春事已依然。不解谢公意，翻令静者便。庭阴残旧雪，柳色带新年。寂寞深村里，唯君相访偏。	刘长卿	卧病喜田九见寄	卧春不翻庭柳寂唯	五言律诗
西陵潮信满，岛屿入中流。越客依风水，相思南渡头。寒光生极浦，暮雪映沧洲。何事扬帆去，空惊海上鸥。	刘长卿	重过宣峰寺山房寄灵一上人	西岛越相寒暮何空	五言律诗
所思劳日夕，惆怅去西东。禅客知何在，春山到处同。独行残雪里，相见白云中。请近东林寺，穷年事远公。	刘长卿	云门寺访灵一上人	所惆禅春独相请穷	五言律诗
延陵衰草遍，有路问茅山。鸡犬驱将去，烟霞拟不还。新家彭泽县，旧国穆陵关。处处逃名姓，无名亦是闲。	刘长卿	送陆羽之茅山寄李延陵	延有鸡烟新旧处无	五言律诗
寒霜白云里，法侣自相携。竹迳通城下，松风隔水西。方同沃洲去，不作武陵迷。仿佛知心处，高峰是会稽。	刘长卿	寄灵一上人初还云门	寒法竹松方不仿高	五言律诗
高僧本姓竺，开士旧名林。一去春山里，千峰不可寻。新年芳草遍，终日白云深。欲徇微官去，悬知讶此心。	刘长卿	寄灵一上人	高开一千新终欲悬	五言律诗
游吴还入越，来往任风波。复送王孙去，其如春草何。岸明残雪在，潮满夕阳多。季子杨柳庙，停舟试一过。	刘长卿	送韩司直	游来复其岸潮季停	五言律诗
辛勤万里道，萧索九秋残。日照闽中夜，天凝海上寒。客程无地远，主意在人安。遥寄登楼作，空知行路难。	刘长卿	酬李郎中夜登苏州城楼见寄	辛萧日天客主遥空	五言律诗
未习风波事，初为吴越游。露沾湖色晓，月照海门秋。梅市门何在，兰亭水尚流。西陵待潮处，落日满扁舟。	刘长卿	送人游越	未初露月梅兰西落	五言律诗
支公身欲老，长在沃洲多。惠力堪传教，禅心久伏魔。山云随坐夏，江草伴头陀。借问回心后，贤愚去几何。	刘长卿	赠普门上人	支长惠禅山江借贤	五言律诗
不向新安去，那知江路长。猿声近庐霍，水色胜潇湘。驿路收残雨，渔家带夕阳。何须愁旅泊，使者有辉光。	刘长卿	送康判官往新安	不那猿水驿渔何使	五言律诗
由来山水客，复道向新安。半是乘槎便，全非行路难。晨装林月在，野饭浦沙寒。严子千年后，何人钓旧滩。	刘长卿	送顾长	由复半全晨野严何	五言律诗
九日登高望，苍苍远树低。人烟湖草里，山翠县楼西。霜降鸿声切，秋深客思迷。无劳白衣酒，陶令自相携。	刘长卿	九日登李明府北楼	九苍人山霜秋无陶	五言律诗
秋草行将暮，登楼客思惊。千家同霁色，一雁报寒声。北望无乡信，东游滞客行。今君佩铜墨，还有越乡情。	刘长卿	同诸公登楼	秋登千一北东今还	五言律诗
不愁寻水远，自爱逐连山。虽在春风里，犹从芳草间。去程何用计，胜事且相关。旅逸同群鸟，悠悠往复还。	刘长卿	送友人南游	不自虽犹去胜旅悠	五言律诗
多病长无事，开筵暂送君。正愁帆带雨，莫望水连云。客思闲偏极，川程远更分。不须论早晚，惆怅又离群。	刘长卿	送裴二十一	多开正莫客川不惆	五言律诗
白首辞知己，沧洲忆旧居。落潮回野艇，积雪卧官庐。范叔寒犹在，周王岁欲除。春山数亩地，归去带经鉏。	刘长卿	送张判官罢使东归	白沧落积范周春归	五言律诗
微雨夜来歇，江南春色回。本惊时不住，还恐老相催。人好千场醉，花无百日开。岂堪沧海畔，为客十年来。	刘长卿	早春	微江本还人花岂为	五言律诗
三苗余古地，五稼满秋田。来问周公税，归输汉俸钱。江城寒背日，湓水暮连天。南楚凋残后，疲民赖尔怜。	刘长卿	送青苗郑判官归江西	三五来归江湓南疲	五言律诗
卖药曾相识，吹萧此复闻。杏花谁是主，桂树独留君。漱玉临丹井，围碁访白云。道经今为写，不虑惜鹅群。	刘长卿	过包尊师山院	卖吹杏桂漱围道不	五言律诗
作范宫闱睦，归真道艺超。驭风仙路远，背日帝宫遥。鸾殿空留处，霓裳已罢朝。淮王哀不尽，松柏但萧萧。	刘长卿	故女道士婉仪太原郭氏挽歌	作归驭背鸾霓淮松	五言律诗
宫禁恩长隔，神仙道已分。人间惊早露，天上失朝云。逝水年无限，佳城日易曛。箫声将薤曲，哀断不堪闻。	刘长卿	故女道士婉仪太原郭氏挽歌	宫神人天逝佳箫哀	五言律诗
射飞夸侍猎，行乐爱联镳。荐枕青蛾艳，鸣鞭白马骄。曲房珠翠合，深巷管弦调。日晚春风里，衣香满路飘。	刘长卿	少年行	射行荐鸣曲深日衣	五言律诗
渺渺归何处，沿流附客船。久依鄱水住，频税越人田。偶俗机偏少，安闲性所便。祗应君少惯，又欲寄林泉。	刘长卿	归弋阳山居留别卢邵二侍御	渺沿久频偶安祗又	五言律诗
莫恨扁舟去，川途我更遥。东西潮渺渺，离别雨萧萧。流水通春谷，青山过板桥。天涯有来客，迟尔访渔樵。	刘长卿	赴江西湖上赠皇甫曾之宣州	莫川东离流青天迟	五言律诗
荒祠古木暗，寂寂此江𣸣。未作湘南雨，知为何处云。苔痕断珠履，草色带罗裙。莫唱迎仙曲，空山不可闻。	刘长卿	湘中纪行十首湘妃庙	荒寂未知苔草莫空	五言律诗
苍梧在何处，斑竹自成林。点点留残泪，枝枝寄此心。寒山响易满，秋水影偏深。欲觅樵人路，蒙笼不可寻。	刘长卿	湘中纪行十首斑竹岩	苍斑点枝寒秋欲蒙	五言律诗
旧日仙成处，荒林客到稀。白云将犬去，芳草任人归。空谷无行径，深山少落晖。桃园几家住，谁为扫荆扉。	刘长卿	湘中纪行十首洞山阳	旧荒白芳空深桃谁	五言律诗
云母映溪水，溪流知几春。深藏武陵客，时过洞庭人。白发惭皎镜，清光媚奫沦。寥寥古松下，岁晚挂头巾。	刘长卿	湘中纪行十首云母溪	云溪深时白清寥岁	五言律诗
茫茫葭菼外，一望一沾衣。秋水连天阔，涔阳何处归。沙鸥积暮雪，川日动寒晖。楚客来相问，孤舟泊钓矶。	刘长卿	湘中纪行十首赤沙湖	茫一秋涔沙川楚孤	五言律诗
山色无定姿，如烟复如黛。孤峰夕阳后，翠岭秋天外。云起遥蔽亏，江回频向背。不知今远近，到处犹相对。	刘长卿	湘中纪行十首秋云岭	山如孤翠云江不到	五言律诗
江枫日摇落，转爱寒潭静。水色淡如空，山光复相映。人闲流更慢，鱼戏波难定。楚客往来多，偏知白鸥性。	刘长卿	湘中纪行十首花石潭	江转水山人鱼楚偏	五言律诗
秋月照潇湘，月明闻荡桨。石横晚濑急，水落寒沙广。众岭猿啸重，空江人语响。清晖朝复暮，如待扁舟赏。	刘长卿	湘中纪行十首浮石濑	秋月石水众空清如	五言律诗
空传古岸下，曾见蛟龙去。秋水晚沉沉，犹疑在深处。乱声沙上石，倒影云中树。独见一扁舟，樵人往来渡。	刘长卿	湘中纪行十首横龙渡	空曾秋犹乱倒独樵	五言律诗
月色满轩白，琴声宜夜阑。飗飗青丝上，静听松风寒。古调虽自爱，今人多不弹。向君投此曲，所贵知音难。	刘长卿	杂咏八首上礼部李侍郎幽	月琴飗静古今向所	五言律诗
四月深涧底，桃花方欲然。宁知地势下，遂使春风偏。此意颇堪惜，无言谁为传。过时君未赏，空媚幽林前。	刘长卿	杂咏八首上礼部李侍郎晚	四桃宁遂此无过空	五言律诗
玄黄一疲马，筋力尽胡尘。骧首北风夕，徘徊鸣向人。谁怜弃置久，欲与驽骀亲。犹恋长城外，青青寒草春。	刘长卿	杂咏八首上礼部李侍郎疲	玄筋骧徘谁欲犹青	五言律诗
宝镜凌曙开，含虚净如水。独悬秦台上，万象清光里。岂虑高鉴偏，但防流尘委。不知娉婷色，回照今何似。	刘长卿	杂咏八首上礼部李侍郎春	宝含独万岂但不回	五言律诗
龙泉闲古匣，苔藓沦此地。何意久藏锋，翻令世人弃。铁衣今正涩，宝刃犹可试。傥遇拂拭恩，应知剸犀利。	刘长卿	杂咏八首上礼部李侍郎古	龙苔何翻铁宝傥应	五言律诗
旧井依旧城，寒水深洞彻。下看百余尺，一镜光不灭。素绠久未垂，清凉尚含洁。岂能无汲引，长讶君恩绝。	刘长卿	杂咏八首上礼部李侍郎旧	旧寒下一素清岂长	五言律诗
亭亭常独立，川上时延颈。秋水寒白毛，夕阳吊孤影。幽姿闲自媚，逸翮思一骋。如有长风吹，青云在俄顷。	刘长卿	杂咏八首上礼部李侍郎白	亭川秋夕幽逸如青	五言律诗
向夕灯稍进，空堂弥寂寞。光寒对愁人，时复一花落。但恐明见累，何愁暗难托。恋君秋夜永，无使兰膏薄。	刘长卿	杂咏八首上礼部李侍郎寒	向空光时但何恋无	五言律诗
旧国人未归，芳洲草还碧。年年湖上亭，怅望江南客。骢马入关西，白云独何适。相思烟水外，唯有心不隔。	刘长卿	寄李侍御	旧芳年怅骢白相唯	五言律诗
天涯片云去，遥指帝乡忆。惆怅增暮情，潇湘复秋色。扁舟宿何处，落日羡归翼。万里无故人，江鸥不相识。	刘长卿	晚泊湘江怀故人	天遥惆潇扁落万江	五言律诗
何事东南客，忘机一钓竿。酒香开瓮老，湖色对门寒。向郭青山送，临池白鸟看。见君能浪迹，予亦厌微官。	刘长卿	过鄥三湖上书斋	何忘酒湖向临见予	五言律诗
上人居此寺，不出三十年。万法元无着，一心唯趣禅。忽纡尘外轸，远访区中缘。及尔不复见，支提犹岌然。	颜真卿	使过瑶台寺有怀圆寂上人	上不万一忽远及支	五言律诗
登桥试长望，望极与天平。际海蒹葭色，终朝凫雁声。近山犹仿佛，远水忽微明。更览诸公作，知高题柱名。	颜真卿	登平望桥下作	登望际终近远更知	五言律诗
孔光尊董贤，胡广惭李固。儒风冠天下，而乃败王度。绛侯与博陆，忠朴受遗顾。求名不考实，文弊反成蠹。	李华	杂诗六首五	孔胡儒而绛忠求文	五言律诗
六国韩最弱，末年尤畏秦。郑生为韩计，且欲疲秦人。利物可分社，原情堪灭身。咸阳古城下，万顷稻苗新。	李华	咏史十一首十	六末郑且利原咸万	五言律诗
弱体鸳鸯荐，啼妆翡翠衾。鸦鸣秋殿晓，人静禁门深。每忆椒房宠，那堪永巷阴。自惊罗带缓，非复旧来心。	李华	长门怨	弱啼鸦人每那自非	五言律诗
绝塞临光禄，孤营佐贰师。铁衣山月冷，金鼓朔风悲。都护征兵日，将军破虏时。扬鞭玉关道，回首望旌旗。	李华	奉使朔方赠郭都护	绝孤铁金都将扬回	五言律诗
二纪尚雌伏，徒然忝先进。英英尔众贤，名实郁双振。残春惜将别，清洛行不近。相与爱后时，无令孤逸韵。	萧颖士	留别二三子得韵字	二徒英名残清相无	五言律诗
桂枝常共擢，茅茨冀同荐。一命何阻修，载驰各川县。壮图悲岁月，明代耻贫贱。回首无津梁，祗令二毛变。	萧颖士	答邹象先	桂茅一载壮明回祗	五言律诗
俱飞仍失路，彩服迩清波。地积东南美，朝遗甲乙科。客愁千里别，春色五湖多。明日旧山去，其如相望何。	萧颖士	送张翚下第归江东	俱彩地朝客春明其	五言律诗
寥寥远天净，溪路何空蒙。斜光照疏雨，秋气生白虹。云尽山色暝，萧条西北风。故林归宿处，一叶下梧桐。	崔曙	山下晚晴	寥溪斜秋云萧故一	五言律诗
正位开重屋，凌空出火珠。夜来双月满，曙后一星孤。天净光难灭，云生望欲无。遥知太平代，国宝在名都。	崔曙	奉试明堂火珠	正凌夜曙天云遥国	五言律诗
晓霁长风里，劳歌赴远期。云轻归海疾，月满下山迟。旅望因高尽，乡心遇物悲。故林遥不见，况在落花时。	崔曙	途中晓发	晓劳云月旅乡故况	五言律诗
遗庙宿阴阴，孤峰映绿林。步随仙路远，意入道门深。涧水流年月，山云变古今。祗闻风竹里，犹有凤笙音。	崔曙	缑山庙	遗孤步意涧山祗犹	五言律诗
閟宫凌紫微，芳草闭闲扉。帝子复何在，王孙游不归。春风鸣玉珮，暮雨拂灵衣。岂但湘江口，能令怀二妃。	崔曙	同诸公谒启母祠	閟芳帝王春暮岂能	五言律诗
春气满林香，春游不可忘。落花吹欲尽，垂柳折还长。桑女淮南曲，金鞍塞北装。行行小垂手，日暮渭川阳。	王翰	相和歌辞子夜春歌	春春落垂桑金行日	五言律诗
太空流素月，三五何明明。光耀侵白日，贤愚迷至精。四时更变化，天道有亏盈。常恐今夜没，须臾还复生。	孟云卿	伤时二首二	太三光贤四天常须	五言律诗
昔时闻远路，谓是等闲行。及到求人地，始知为客情。事将公道背，尘绕马蹄生。傥使长如此，便堪休去程。	孟云卿	途中寄友人	昔谓及始事尘傥便	五言律诗
深潭与浅滩，万转出新安。人远禽鱼静，山空水木寒。啸起青苹末，吟瞩白云端。即事遂幽赏，何必挂儒冠。	孟云卿	新安江上寄处士	深万人山啸吟即何	五言律诗
岧嶤试一临，虏骑附城阴。不辨风尘色，安知天地心。营开边月近，战苦阵云深。旦夕更楼上，遥闻横笛音。	张巡	闻笛	岧虏不安营战旦遥	五言律诗
秦庭初指鹿，群盗满山东。忤意皆诛死，所言谁肯忠。武关犹未启，兵入望夷宫。为祟非泾水，人君道自穷。	贺兰进明	古意二首一	秦群忤所武兵为人	五言律诗
崇兰生涧底，香气满幽林。采采欲为赠，何人是同心。日暮徙盈把，裴回忧思深。慨然纫杂佩，重奏丘中琴。	贺兰进明	古意二首二	崇香采何日裴慨重	五言律诗
舟人自相报，落日下芳潭。夜火连淮市，春风满客帆。水穷沧海畔，路尽小山南。且喜乡园近，言荣意未甘。	闾丘晓	夜渡江	舟落夜春水路且言	五言律诗
吉日初齐戒，灵巫穆上皇。焚香布瑶席，鸣珮奠椒浆。缓舞花飞满，清歌水去长。回波送神曲，云雨满潇湘。	李希仲	东皇太一词	吉灵焚鸣缓清回云	五言律诗
旄头有精芒，胡骑猎秋草。羽檄南渡河，边庭用兵早。汉家爱征战，宿将今已老。辛苦羽林儿，从戎榆关道。	李希仲	蓟北行二首一	旄胡羽边汉宿辛从	五言律诗
一身救边速，烽火通蓟门。前军飞鸟断，格鬬尘沙昏。寒日鼓声急，单于夜将奔。当须徇忠义，身死报国恩。	李希仲	蓟北行二首二	一烽前格寒单当身	五言律诗
大堤行乐处，车马相驰突。岁岁春草生，踏青二三月。王孙挟珠弹，游女矜罗袜。携手今莫同，江花为谁发。	孟浩然	相和歌辞大堤行	大车岁踏王游携江	五言律诗
所思在建业，欲往大江深。日夕望京口，烟波愁我心。心驰茅山洞，目极枫树林。不见少微星，星霜劳夜吟。	孟浩然	宿扬子津寄润州长山刘隐士	所欲日烟心目不星	五言律诗
秋空明月悬，光彩露沾湿。惊鹊栖未定，飞萤卷帘入。庭槐寒影疏，邻杵夜声急。佳期旷何许，望望空伫立。	孟浩然	秋宵月下有怀	秋光惊飞庭邻佳望	五言律诗
吾观鹪鹩赋，君负王佐才。惜无金张援，十上空归来。弃置乡园老，翻飞羽翼摧。故人今在位，歧路莫迟回。	孟浩然	送丁大凤进士赴举呈张九龄	吾君惜十弃翻故歧	五言律诗
五色怜凤雏，南飞适鹧鸪。楚人不相识，何处求椅梧。去去日千里，茫茫天一隅。安能与斥鷃，决起但枪榆。	孟浩然	送吴悦游韶阳	五南楚何去茫安决	五言律诗
朝乘汴河流，夕次谯县界。幸值西风吹，得与故人会。君学梅福隐，余从伯鸾迈。别后能相思，浮云在吴会。	孟浩然	适越留别谯县张主簿申屠少	朝夕幸得君余别浮	五言律诗
吾观非常者，碌碌在目前。君负鸿鹄志，蹉跎书剑年。一闻边烽动，万里忽争先。余亦赴京国，何当献凯还。	孟浩然	送陈七赴西军	吾碌君蹉一万余何	五言律诗
疾风吹征帆，倏尔向空没。千里在俄顷，三江坐超忽。向来共欢娱，日夕成楚越。落羽更分飞，谁能不惊骨。	孟浩然	送从弟邕下第后寻会稽	疾倏千三向日落谁	五言律诗
送君不相见，日暮独愁绪。江上空裴回，天边迷处所。郡邑经樊邓，山河入嵩汝。蒲轮去渐遥，石径徒延伫。	孟浩然	送辛大之鄂渚不及	送日江天郡山蒲石	五言律诗
以我越乡客，逢君谪居者。分飞黄鹤楼，流落苍梧野。驿使乘云去，征帆沿溜下。不知从此分，还袂何时把。	孟浩然	江上别流人	以逢分流驿征不还	五言律诗
归来卧青山，常梦游清都。漆园有傲吏，惠好在招呼。书幌神仙箓，画屏山海图。酌霞复对此，宛似入蓬壶。	孟浩然	与王昌龄宴王道士房	归常漆惠书画酌宛	五言律诗
石潭傍隈隩，沙岸晓夤缘。试垂竹竿钓，果得槎头鳊。美人骋金错，纤手脍红鲜。因谢陆内史，莼羹何足传。	孟浩然	岘潭作	石沙试果美纤因莼	五言律诗
夕阳度西岭，群壑倏已暝。松月生夜凉，风泉满清听。樵人归欲尽，烟鸟栖初定。之子期宿来，孤琴候萝迳。	孟浩然	宿业师山房期丁大不至	夕群松风樵烟之孤	五言律诗
落景余清辉，轻桡弄溪渚。澄明爱水物，临泛何容与。白首垂钓翁，新妆浣纱女。相看似相识，脉脉不得语。	孟浩然	耶溪泛舟	落轻澄临白新相脉	五言律诗
垂钓坐盘石，水清心亦闲。鱼行潭树下，猿挂岛藤间。游女昔解佩，传闻于此山。求之不可得，沿月棹歌还。	孟浩然	万山潭作	垂水鱼猿游传求沿	五言律诗
吾与二三子，平生结交深。俱怀鸿鹄志，昔有鹡鸰心。逸气假毫翰，清风在竹林。达是酒中趣，琴上偶然音。	孟浩然	洗然弟竹亭	吾平俱昔逸清达琴	五言律诗
采樵入深山，山深树重叠。桥崩卧槎拥，路险垂藤接。日落伴将稀，山风拂萝衣。长歌负轻策，平野望烟归。	孟浩然	采樵作	采山桥路日山长平	五言律诗
仲尼既云殁，余亦浮于海。昏见斗柄回，方知岁星改。虚舟任所适，垂钓非有待。为问乘槎人，沧洲复谁在。	孟浩然	岁暮海上作	仲余昏方虚垂为沧	五言律诗
阮籍推名饮，清风满竹林。半酣下衫袖，拂拭龙唇琴。一杯弹一曲，不觉夕阳沉。予意在山水，闻之谐夙心。	孟浩然	听郑五愔弹琴	阮清半拂一不予闻	五言律诗
妾有盘龙镜，清光常昼发。自从生尘埃，有若雾中月。愁来试取照，坐叹生白发。寄语边塞人，如何久离别。	孟浩然	同张明府清镜叹	妾清自有愁坐寄如	五言律诗
帝里重清明，人心自愁思。车声上路合，柳色东城翠。花落草齐生，莺飞蝶双戏。空堂坐相忆，酌茗聊代醉。	孟浩然	清明即事	帝人车柳花莺空酌	五言律诗
迎气当春至，承恩喜雪来。润从河汉下，花逼艳阳开。不睹丰年瑞，焉知燮理才。撒盐如可拟，愿糁和羹梅。	孟浩然	和张丞相春朝对雪	迎承润花不焉撒愿	五言律诗
忽示登高作，能宽旅寓情。弦歌既多暇，山水思微清。草得风光动，虹因雨气成。谬承巴里和，非敢应同声。	孟浩然	和张明府登鹿门作	忽能弦山草虹谬非	五言律诗
风吹沙海雪，渐作柳园春。宛转随香骑，轻盈伴玉人。歌疑郢中客，态比洛川神。今日南归楚，双飞似入秦。	孟浩然	和张二自穰县还途中遇雪	风渐宛轻歌态今双	五言律诗
楚万重阳日，群公赏䜩来。共乘休沐暇，同醉菊花杯。逸思高秋发，欢情落景催。国人咸寡和，遥愧洛阳才。	孟浩然	和贾主簿弁九日登岘山	楚群共同逸欢国遥	五言律诗
八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，空有羡鱼情。	孟浩然	望洞庭湖赠张丞相	八涵气波欲端坐空	五言律诗
蜀琴久不弄，玉匣细尘生。丝脆弦将断，金徽色尚荣。知音徒自惜，聋俗本相轻。不遇钟期听，谁知鸾凤声。	孟浩然	赠道士参寥	蜀玉丝金知聋不谁	五言律诗
拂衣何处去，高枕南山南。欲徇五斗禄，其如七不堪。早朝非晚起，束带异抽簪。因向智者说，游鱼思旧潭。	孟浩然	京还赠张维	拂高欲其早束因游	五言律诗
闻君息阴地，东郭柳林间。左右瀍涧水，门庭缑氏山。抱琴来取醉，垂钓坐乘闲。归客莫相待，寻源殊未还。	孟浩然	题李十四庄兼赠綦毋校书	闻东左门抱垂归寻	五言律诗
龙沙豫章北，九日挂帆过。风俗因时见，湖山发兴多。客中谁送酒，棹里自成歌。歌竟乘流去，滔滔任夕波。	孟浩然	九日龙沙作寄刘大眘虚	龙九风湖客棹歌滔	五言律诗
正字芸香阁，幽人竹素园。经过宛如昨，归卧寂无喧。高鸟能择木，羚羊漫触藩。物情今已见，从此愿忘言。	孟浩然	寄赵正字	正幽经归高羚物从	五言律诗
洞庭秋正阔，余欲泛归船。莫辨荆吴地，唯余水共天。渺弥江树没，合沓海潮连。迟尔为舟楫，相将济巨川。	孟浩然	洞庭湖寄阎九	洞余莫唯渺合迟相	五言律诗
一丘常欲卧，三径苦无资。北土非吾愿，东林怀我师。黄金然桂尽，壮志逐年衰。日夕凉风至，闻蝉但益悲。	孟浩然	秦中感秋寄远上人	一三北东黄壮日闻	五言律诗
卜洛成周地，浮杯上巳筵。鬬鸡寒食下，走马射堂前。垂柳金堤合，平沙翠幕连。不知王逸少，何处会群贤。	孟浩然	上巳洛中寄王九迥	卜浮鬬走垂平不何	五言律诗
故人荆府掾，尚有柏台威。移职自樊衍，芳声闻帝畿。昔余卧林巷，载酒过柴扉。松菊无时赏，乡园欲懒归。	孟浩然	闻裴侍御朏自襄州司户除豫	故尚移芳昔载松乡	五言律诗
春堤杨柳发，忆与故人期。草木本无意，荣枯自有时。山阴定远近，江上日相思。不及兰亭会，空吟祓禊诗。	孟浩然	江上寄山阴崔少府国辅	春忆草荣山江不空	五言律诗
江路经庐阜，松门入虎溪。闻君寻寂乐，清夜宿招提。石镜山精怯，禅枝怖鸽栖。一灯如悟道，为照客心迷。	孟浩然	夜泊庐江闻故人在东寺以诗	江松闻清石禅一为	五言律诗
山暝闻猿愁，沧江急夜流。风鸣两岸叶，月照一孤舟。建德非吾土，维扬忆旧游。还将两行泪，遥寄海西头。	孟浩然	宿桐庐江寄广陵旧游	山沧风月建维还遥	五言律诗
沿溯非便习，风波厌苦辛。忽闻迁谷鸟，来报五陵春。岭北回征帆，巴东问故人。桃源何处是，游子正迷津。	孟浩然	南还舟中寄袁太祝	沿风忽来岭巴桃游	五言律诗
田家春事起，丁壮就东陂。殷殷雷声作，森森雨足垂。海虹晴始见，河柳润初移。予意在耕凿，因君问土宜。	孟浩然	东陂遇雨率尔贻谢南池	田丁殷森海河予因	五言律诗
行乏憩予驾，依然见汝坟。洛川方罢雪，嵩嶂有残云。曳曳半空里，明明五色分。聊题一时兴，因寄卢征君。	孟浩然	行至汝坟寄卢征君	行依洛嵩曳明聊因	五言律诗
海上求仙客，三山望几时。焚香宿华顶，裛露采灵芝。屡蹑莓苔滑，将寻汗漫期。倘因松子去，长与世人辞。	孟浩然	寄天台道士	海三焚裛屡将倘长	五言律诗
犯霜驱晓驾，数里见唐城。旅馆归心逼，荒村客思盈。访人留后信，策蹇赴前程。欲识离魂断，长空听雁声。	孟浩然	唐城馆中早发寄杨使君	犯数旅荒访策欲长	五言律诗
弊庐在郭外，素产惟田园。左右林野旷，不闻朝市喧。钓竿垂北涧，樵唱入南轩。书取幽栖事，将寻静者论。	孟浩然	涧南即事贻皎上人	弊素左不钓樵书将	五言律诗
养疾衡檐下，由来浩气真。五行将禁火，十步任寻春。致敬惟桑梓，邀欢即主人。回看后雕色，青翠有松筠。	孟浩然	重酬李少府见赠	养由五十致邀回青	五言律诗
去国似如昨，倏然经杪秋。岘山不可见，风景令人愁。谁采篱下菊，应闲池上楼。宜城多美酒，归与葛强游。	孟浩然	九日怀襄阳	去倏岘风谁应宜归	五言律诗
朝来登陟处，不似艳阳时。异县殊风物，羁怀多所思。剪花惊岁早，看柳讶春迟。未有南飞雁，裁书欲寄谁。	孟浩然	人日登南阳驿门亭子怀汉川	朝不异羁剪看未裁	五言律诗
木落雁南度，北风江上寒。我家襄水上，遥隔楚云端。乡泪客中尽，孤帆天际看。迷津欲有问，平海夕漫漫。	孟浩然	早寒江上有怀	木北我遥乡孤迷平	五言律诗
林园虽少事，幽独自多违。向夕开帘坐，庭阴落景微。鸟过烟树宿，萤傍水轩飞。感念同怀子，京华去不归。	孟浩然	闲园怀苏子	林幽向庭鸟萤感京	五言律诗
上国山河列，贤王邸第开。故人分职去，潘令宠行来。冠盖趋梁苑，江湘失楚材。豫愁轩骑动，宾客散池台。	孟浩然	同卢明府饯张郎中除义王府	上贤故潘冠江豫宾	五言律诗
夕曛山照灭，送客出柴门。惆怅野中别，殷勤岐路言。茂林予偃息，乔木尔飞翻。无使谷风诮，须令友道存。	孟浩然	送张子容进士赴举	夕送惆殷茂乔无须	五言律诗
十五彩衣年，承欢慈母前。孝廉因岁贡，怀橘向秦川。四座推文举，中郎许仲宣。泛舟江上别，谁不仰神仙。	孟浩然	送张参明经举兼向泾州觐省	十承孝怀四中泛谁	五言律诗
我家南渡头，惯习野人舟。日夕弄清浅，林湍逆上流。山河据形胜，天地生豪酋。君意在利往，知音期自投。	孟浩然	送张祥之房陵	我惯日林山天君知	五言律诗
才有幕中士，宁无塞上勋。汉兵将灭虏，王粲始从军。旌斾边庭去，山川地脉分。平生一匕首，感激赠夫君。	孟浩然	送吴宣从事	才宁汉王旌山平感	五言律诗
闻君驰彩骑，躞蹀指南荆。为结潘杨好，言过鄢郢城。摽梅诗有赠，羔雁礼将行。今夜神仙女，应来感梦情。	孟浩然	送桓子之郢城礼	闻躞为言摽羔今应	五言律诗
寂寂竟何待，朝朝空自归。欲寻芳草去，惜与故人违。当路谁相假，知音世所稀。秪应守索寞，还掩故园扉。	孟浩然	留别王侍御维	寂朝欲惜当知秪还	五言律诗
兄弟游吴国，庭闱恋楚关。已多新岁感，更饯白眉还。归泛西江水，离筵北固山。乡园欲有赠，梅柳着先攀。	孟浩然	早春润州送从弟还乡	兄庭已更归离乡梅	五言律诗
贵贱平生隔，轩车是日来。青阳一觏止，云路豁然开。祖道衣冠列，分亭驿骑催。方期九日聚，还待二星回。	孟浩然	岘山饯房琯崔宗之	贵轩青云祖分方还	五言律诗
清旦江天迥，凉风西北吹。白云向吴会，征帆亦相随。想到耶溪日，应探禹穴奇。仙书倘相示，予在此山陲。	孟浩然	送谢录事之越	清凉白征想应仙予	五言律诗
水国无边际，舟行共使风。羡君从此去，朝夕见乡中。予亦离家久，南归恨不同。音书若有问，江上会相逢。	孟浩然	洛中送奚三还扬州	水舟羡朝予南音江	五言律诗
男儿一片气，何必五车书。好勇方过我，多才便起予。运筹将入幕，养拙就闲居。正待功名遂，从君继两疏。	孟浩然	送告八从军	男何好多运养正从	五言律诗
桃花春水涨，之子忽乘流。岘首辞蛟浦，江中问鹤楼。赠君青竹杖，送尔白苹洲。应是神仙子，相期汗漫游。	孟浩然	送元公之鄂渚寻观主张骖鸾	桃之岘江赠送应相	五言律诗
公子恋庭闱，劳歌涉海涯。水乘舟檝去，亲望老莱归。斜日催乌鸟，清江照彩衣。平生急难意，遥仰鹡鸰飞。	孟浩然	送王五昆季省觐	公劳水亲斜清平遥	五言律诗
片玉来夸楚，治中作主人。江山增润色，词赋动阳春。别馆当虚敞，离情任吐伸。因声两京旧，谁念卧漳滨。	孟浩然	送崔遏	片治江词别离因谁	五言律诗
楚关望秦国，相去千里余。州县勤王事，山河转使车。祖筵江上列，离恨别前书。愿及芳年赏，娇莺二月初。	孟浩然	送卢少府使入秦	楚相州山祖离愿娇	五言律诗
早闻牛渚咏，今见鹡鸰心。羽翼嗟零落，悲鸣别故林。苍梧白云远，烟水洞庭深。万里独飞去，南风迟尔音。	孟浩然	送袁十岭南寻弟	早今羽悲苍烟万南	五言律诗
吾道昧所适，驱车还向东。主人开旧馆，留客醉新丰。树绕温泉绿，尘遮晚日红。拂衣从此去，高步蹑华嵩。	孟浩然	东京留别诸公	吾驱主留树尘拂高	五言律诗
何幸遇休明，观光来上京。相逢武陵客，独送豫章行。随牒牵黄绶，离群会墨卿。江南佳丽地，山水旧难名。	孟浩然	送袁太祝尉豫章	何观相独随离江山	五言律诗
南国辛居士，言归旧竹林。未逢调鼎用，徒有济川心。予亦忘机者，田园在汉阴。因君故乡去，遥寄式微吟。	孟浩然	都下送辛大之鄂	南言未徒予田因遥	五言律诗
惜尔怀其宝，迷邦倦客游。江山历全楚，河洛越成周。道路疲千里，乡园老一丘。知君命不偶，同病亦同忧。	孟浩然	送席大	惜迷江河道乡知同	五言律诗
奉使推能者，勤王不暂闲。观风随按察，乘骑度荆关。送别登何处，开筵旧岘山。征轩明日远，空望郢门间。	孟浩然	送贾升主簿之荆府	奉勤观乘送开征空	五言律诗
导漾自嶓冢，东流为汉川。维桑君有意，解缆我开筵。云雨从兹别，林端意渺然。尺书能不吝，时望鲤鱼传。	孟浩然	送王大校书	导东维解云林尺时	五言律诗
西上游江西，临流恨解携。千山叠成嶂，万水泻为溪。石浅流难溯，藤长险易跻。谁怜问津者，岁晏此中迷。	孟浩然	游江西留别富阳裴刘二少府	西临千万石藤谁岁	五言律诗
士有不得志，栖栖吴楚间。广陵相遇罢，彭蠡泛舟还。樯出江中树，波连海上山。风帆明日远，何处更追攀。	孟浩然	广陵别薛八	士栖广彭樯波风何	五言律诗
献策金门去，承欢彩服违。以吾一日长，念尔聚星稀。昏定须温席，寒多未授衣。桂枝如已擢，早逐雁南飞。	孟浩然	送洗然弟进士举	献承以念昏寒桂早	五言律诗
白日既云暮，朱颜亦已酡。画堂初点烛，金幌半垂罗。长袖平阳曲，新声子夜歌。从来惯留客，兹夕为谁多。	孟浩然	崔明府宅夜观妓	白朱画金长新从兹	五言律诗
侧听弦歌宰，文书游夏徒。故园欣赏竹，为邑幸来苏。华省曾联事，仙舟复与俱。欲知临泛久，荷露渐成珠。	孟浩然	同卢明府早秋宴张郎中海亭	侧文故为华仙欲荷	五言律诗
邑有弦歌宰，翔鸾狎野鸥。眷言华省旧，暂拂海池游。郁岛藏深竹，前溪对舞楼。更闻书即事，云物是清秋。	孟浩然	卢明府早秋宴张郎中海园即	邑翔眷暂郁前更云	五言律诗
甲第开金穴，荣期乐自多。枥嘶支遁马，池养右军鹅。竹引携琴入，花邀载酒过。山公来取醉，时唱接䍠歌。	孟浩然	宴荣二山池	甲荣枥池竹花山时	五言律诗
言避一时暑，池亭五月开。喜逢金马客，同饮玉人杯。舞鹤乘轩至，游鱼拥钓来。座中殊未起，箫管莫相催。	孟浩然	夏日与崔二十一同集卫明府	言池喜同舞游座箫	五言律诗
林卧愁春尽，开轩览物华。忽逢青鸟使，邀入赤松家。丹灶初开火，仙桃正落花。童颜若可驻，何惜醉流霞。	孟浩然	清明日宴梅道士房	林开忽邀丹仙童何	五言律诗
瑞雪初盈尺，寒宵始半更。列筵邀酒伴，刻烛限诗成。香炭金炉煖，娇弦玉指清。醉来方欲卧，不觉晓鸡鸣。	孟浩然	寒夜张明府宅宴	瑞寒列刻香娇醉不	五言律诗
世业传珪组，江城佐股肱。高斋征学问，虚薄滥先登。讲论陪诸子，文章得旧朋。士元多赏激，衰病恨无能。	孟浩然	宴张别驾新斋	世江高虚讲文士衰	五言律诗
人事有代谢，往来成古今。江山留胜迹，我辈复登临。水落鱼梁浅，天寒梦泽深。羊公碑字在，读罢泪沾襟。	孟浩然	与诸子登岘山	人往江我水天羊读	五言律诗
水楼一登眺，半出青林高。帟幕英僚敞，芳筵下客叨。山藏伯禹穴，城压伍胥涛。今日观溟涨，垂纶学钓鳌。	孟浩然	与杭州薛司户登樟亭楼作	水半帟芳山城今垂	五言律诗
吾友太乙子，餐霞卧赤城。欲寻华顶去，不惮恶溪名。歇马凭云宿，扬帆截海行。高高翠微里，遥见石梁横。	孟浩然	寻天台山	吾餐欲不歇扬高遥	五言律诗
秋入诗人意，巴歌和者稀。泛湖同逸旅，吟会是思归。白简徒推荐，沧洲已拂衣。杳冥云外去，谁不羡鸿飞。	孟浩然	同曹三御史行泛湖归越	秋巴泛吟白沧杳谁	五言律诗
挂席几千里，名山都未逢。泊舟浔阳郭，始见香炉峰。尝读远公传，永怀尘外踪。东林精舍近，日暮但闻钟。	孟浩然	晚泊浔阳望庐山	挂名泊始尝永东日	五言律诗
独步人何在，嵩阳有故楼。岁寒问耆旧，行县拥诸候。林莽北弥望，沮漳东会流。客中遇知己，无复越乡忧。	孟浩然	陪张丞相登嵩阳楼	独嵩岁行林沮客无	五言律诗
武陵川路狭，前棹入花林。莫测幽源里，仙家信几深。水回青嶂合，云度绿溪阴。坐听闲猿啸，弥清尘外心。	孟浩然	武陵泛舟	武前莫仙水云坐弥	五言律诗
百里闻雷震，鸣弦暂辍弹。府中连骑出，江上待潮观。照日秋云回，浮天渤澥宽。惊涛来似雪，一坐凛生寒。	孟浩然	与颜钱塘登障楼望潮作	百鸣府江照浮惊一	五言律诗
主人新邸第，相国旧池台。馆是招贤辟，楼因教舞开。轩车人已散，箫管凤初来。今日龙门下，谁知文举才。	孟浩然	姚开府山池	主相馆楼轩箫今谁	五言律诗
水亭凉气多，闲棹晚来过。涧影见松竹，潭香闻芰荷。野童扶醉舞，山鸟助酣歌。幽赏未云遍，烟光奈夕何。	孟浩然	夏日浮舟过陈大水亭	水闲涧潭野山幽烟	五言律诗
故人来自远，邑宰复初临。执手恨为别，同舟无异心。沿洄洲渚趣，演漾弦歌音。谁识躬耕者，年年梁甫吟。	孟浩然	与白明府游江	故邑执同沿演谁年	五言律诗
共喜年华好，来游水石间。烟容开远树，春色满幽山。壶酒朋情洽，琴歌野兴闲。莫愁归路暝，招月伴人还。	孟浩然	游凤林寺西岭	共来烟春壶琴莫招	五言律诗
万山青嶂曲，千骑使君游。神女鸣环佩，仙郎接献酬。遍观云梦野，自爱江城楼。何必东南守，空传沉隐侯。	孟浩然	陪独孤使君同与萧员外证登	万千神仙遍自何空	五言律诗
海亭秋日望，委曲见江山。染翰聊题壁，倾壶一解颜。歌逢彭泽令，归赏故园间。予亦将琴史，栖迟共取闲。	孟浩然	秋登张明府海亭	海委染倾歌归予栖	五言律诗
河县柳林边，河桥晚泊船。文叨才子会，官喜故人连。笑语同今夕，轻肥异往年。晨风理归棹，吴楚各依然。	孟浩然	临涣裴明府席遇张十一房六	河河文官笑轻晨吴	五言律诗
傲吏非凡吏，名流即道流。隐居不可见，高论莫能酬。水接仙源近，山藏鬼谷幽。再来迷处所，花下问渔舟。	孟浩然	梅道士水亭	傲名隐高水山再花	五言律诗
龙象经行处，山腰度石关。屡迷青嶂合，时爱绿萝闲。宴息花林下，高谈竹屿间。寥寥隔尘事，疑是入鸡山。	孟浩然	游景空寺兰若	龙山屡时宴高寥疑	五言律诗
欣逢柏台友，共谒聪公禅。石室无人到，绳床见虎眠。阴崖常抱雪，枯涧为生泉。出处虽云异，同欢在法筵。	孟浩然	陪李侍御访聪上人禅居	欣共石绳阴枯出同	五言律诗
出谷未停午，到家日已曛。回瞻下山路，但见牛羊群。樵子暗相失，草虫寒不闻。衡门犹未掩，伫立望夫君。	孟浩然	游精思观回王白云在后	出到回但樵草衡伫	五言律诗
夏日茅斋里，无风坐亦凉。竹林深笋穊，藤架引梢长。燕觅巢窠处，蜂来造蜜房。物华皆可玩，花蕊四时芳。	孟浩然	夏日辨玉法师茅斋	夏无竹藤燕蜂物花	五言律诗
释子弥天秀，将军武库才。横行塞北尽，独步汉南来。贝叶传金口，山楼作赋开。因君振嘉藻，江楚气雄哉。	孟浩然	与张折冲游耆阇寺	释将横独贝山因江	五言律诗
误入桃源里，初怜竹迳深。方知仙子宅，未有世人寻。舞鹤过闲砌，飞猿啸密林。渐通玄妙理，深得坐忘心。	孟浩然	游精思题观主山房	误初方未舞飞渐深	五言律诗
支遁初求道，深公笑买山。何如石岩趣，自入户庭间。苔润春泉满，萝轩夜月闲。能令许玄度，吟卧不知还。	孟浩然	宿立公房	支深何自苔萝能吟	五言律诗
人事一朝尽，荒芜三径休。始闻漳浦卧，奄作岱宗游。池水犹含墨，风云已落秋。今宵泉壑里，何处觅藏舟。	孟浩然	寻陈逸人故居	人荒始奄池风今何	五言律诗
彭泽先生柳，山阴道士鹅。我来从所好，停策汉阴多。重以观鱼乐，因之鼓枻歌。崔徐迹未朽，千载揖清波。	孟浩然	寻梅道士	彭山我停重因崔千	五言律诗
带雪梅初煖，含烟柳尚青。来窥童子偈，得听法王经。会理知无我，观空厌有形。迷心应觉悟，客思未遑宁。	孟浩然	陪姚使君题惠上人房	带含来得会观迷客	五言律诗
给园支遁隐，虚寂养身和。春晚群木秀，间关黄鸟歌。林栖居士竹，池养右军鹅。炎月北窗下，清风期再过。	孟浩然	晚春题远上人南亭	给虚春间林池炎清	五言律诗
义公习禅处，结构依空林。户外一峰秀，阶前群壑深。夕阳连雨足，空翠落庭阴。看取莲花净，应知不染心。	孟浩然	题大禹寺义公禅房	义结户阶夕空看应	五言律诗
白鹤青岩半，幽人有隐居。阶庭空水石，林壑罢樵渔。岁月青松老，风霜苦竹疏。睹兹怀旧业，回策返吾庐。	孟浩然	寻白鹤岩张子容隐居	白幽阶林岁风睹回	五言律诗
精舍买金开，流泉绕砌回。芰荷薰讲席，松柏映香台。法雨晴飞去，天花昼下来。谈玄殊未已，归骑夕阳催。	孟浩然	题融公兰若	精流芰松法天谈归	五言律诗
池上青莲宇，林间白马泉。故人成异物，过客独潸然。既礼新松塔，还寻旧石筵。平生竹如意，犹挂草堂前。	孟浩然	过景空寺故融公兰若	池林故过既还平犹	五言律诗
与君园庐并，微尚颇亦同。耕钓方自逸，壶觞趣不空。门无俗士驾，人有上皇风。何处先贤传，惟称庞德公。	孟浩然	题张野人园庐	与微耕壶门人何惟	五言律诗
弱岁早登龙，今来喜再逢。如何春月柳，犹忆岁寒松。烟火临寒食，笙歌达曙钟。喧喧鬬鸡道，行乐羡朋从。	孟浩然	李少府与杨九再来	弱今如犹烟笙喧行	五言律诗
闻就庞公隐，移居近洞湖。兴来林是竹，归卧谷名愚。挂席樵风便，开轩琴月孤。岁寒何用赏，霜落故园芜。	孟浩然	寻张五回夜园作	闻移兴归挂开岁霜	五言律诗
府僚能枉驾，家酝复新开。落日池上酌，清风松下来。厨人具鸡黍，稚子摘杨梅。谁道山公醉，犹能骑马回。	孟浩然	裴司士员司户见寻	府家落清厨稚谁犹	五言律诗
二月湖水清，家家春鸟鸣。林花扫更落，径草踏还生。酒伴来相命，开尊共解酲。当杯已入手，歌妓莫停声。	孟浩然	春中喜王九相寻	二家林径酒开当歌	五言律诗
我爱陶家趣，园林无俗情。春雷百卉坼，寒食四邻清。伏枕嗟公干，归山羡子平。年年白社客，空滞洛阳城。	孟浩然	李氏园林卧疾	我园春寒伏归年空	五言律诗
故人具鸡黍，邀我至田家。绿树村边合，青山郭外斜。开筵面场圃，把酒话桑麻。待到重阳日，还来就菊花。	孟浩然	过故人庄	故邀绿青开把待还	五言律诗
山公能饮酒，居士好弹筝。世外交初得，林中契已幷。纳凉风飒至，逃暑日将倾。便就南亭里，余尊惜解酲。	孟浩然	张七及辛大见寻南亭醉作	山居世林纳逃便余	五言律诗
北阙休上书，南山归敝庐。不才明主弃，多病故人疏。白发催年老，青阳逼岁除。永怀愁不寐，松月夜窗虚。	孟浩然	岁暮归南山	北南不多白青永松	五言律诗
樵牧南山近，林闾北郭赊。先人留素业，老圃作邻家。不种千株橘，惟资五色瓜。邵平能就我，开径剪蓬麻。	孟浩然	南山下与老圃期种瓜	樵林先老不惟邵开	五言律诗
家本洞湖上，岁时归思催。客心徒欲速，江路苦邅回。残冻因风解，新正度腊开。行看武昌柳，仿佛映楼台。	孟浩然	溯江至武昌	家岁客江残新行仿	五言律诗
挂席东南望，青山水国遥。舳舻争利涉，来往接风潮。问我今何去，天台访石桥。坐看霞色晓，疑是赤城标。	孟浩然	舟中晓望	挂青舳来问天坐疑	五言律诗
皇皇三十载，书剑两无成。山水寻吴越，风尘厌洛京。扁舟泛湖海，长揖谢公卿。且乐杯中物，谁论世上名。	孟浩然	自洛之越	皇书山风扁长且谁	五言律诗
已失巴陵雨，犹逢蜀坂泥。天开斜景遍，山出晚云低。余湿犹沾草，残流尚入溪。今宵有明月，乡思远凄凄。	孟浩然	途中遇晴	已犹天山余残今乡	五言律诗
远游经海峤，返棹归山阿。日夕见乔木，乡关在伐柯。愁随江路尽，喜入郢门多。左右看桑土，依然即匪他。	孟浩然	归至郢中	远返日乡愁喜左依	五言律诗
日暮马行疾，城荒人住稀。听歌知近楚，投馆忽如归。鲁堰田畴广，章陵气色微。明朝拜嘉庆，须着老莱衣。	孟浩然	夕次蔡阳馆	日城听投鲁章明须	五言律诗
他乡逢七夕，旅馆益羇愁。不见穿针妇，空怀故国楼。绪风初减热，新月始临秋。谁忍窥河汉，迢迢问斗牛。	孟浩然	他乡七夕	他旅不空绪新谁迢	五言律诗
星罗牛渚夕，风退鹢舟迟。浦溆尝同宿，烟波忽间之。榜歌空里失，船火望中疑。明发泛潮海，茫茫何处期。	孟浩然	夜泊牛渚趁薛八船不及	星风浦烟榜船明茫	五言律诗
瘴气晓氛氲，南山复水云。鲲飞今始见，鸟堕旧来闻。地接长沙近，江从汨渚分。贾生曾吊屈，予亦痛斯文。	孟浩然	晓入南山	瘴南鲲鸟地江贾予	五言律诗
客舟贪利涉，暗里渡湘川。露气闻芳杜，歌声识采莲。榜人投岸火，渔子宿潭烟。行侣时相问，浔阳何处边。	孟浩然	夜渡湘水	客暗露歌榜渔行浔	五言律诗
迢递秦京道，苍茫藏暮天。穷阴连晦朔，积雪满山川。落雁迷沙渚，饥乌集野田。客愁空伫立，不见有人烟。	孟浩然	赴京途中遇雪	迢苍穷积落饥客不	五言律诗
客行愁落日，乡思重相催。况在他山外，天寒夕鸟来。雪深迷郢路，云暗失阳台。可叹凄惶子，高歌谁为媒。	孟浩然	途次望乡	客乡况天雪云可高	五言律诗
逆旅相逢处，江村日暮时。众山遥对酒，孤屿共题诗。廨宇邻蛟室，人烟接岛夷。乡园万余里，失路一相悲。	孟浩然	永嘉上浦馆逢张八子容	逆江众孤廨人乡失	五言律诗
川暗夕阳尽，孤舟泊岸初。岭猿相叫啸，潭嶂似空虚。就枕灭明烛，扣舷闻夜渔。鸡鸣问何处，人物是秦余。	孟浩然	宿武阳即事	川孤岭潭就扣鸡人	五言律诗
桂檝中流望，京江两畔明。林开扬子驿，山出润州城。海尽边阴静，江寒朔吹生。更闻枫叶下，淅沥度秋声。	孟浩然	渡扬子江	桂京林山海江更淅	五言律诗
昨夜斗回北，今朝岁起东。我年已强仕，无禄尚忧农。桑野就耕父，荷锄随牧童。田家占气候，共说此年丰。	孟浩然	田家元日	昨今我无桑荷田共	五言律诗
初九未成旬，重阳即此晨。登高闻古事，载酒访幽人。落帽恣欢饮，授衣同试新。茱萸正可佩，折取寄情亲。	孟浩然	九日得新字	初重登载落授茱折	五言律诗
云海泛瓯闽，风潮泊岛滨。何知岁除夜，得见故乡亲。余是乘槎客，君为失路人。平生复能几，一别十余春。	孟浩然	除夜乐城逢张少府	云风何得余君平一	五言律诗
畴昔通家好，相知无间然。续明催画烛，守岁接长筵。旧曲梅花唱，新正柏酒传。客行随处乐，不见度年年。	孟浩然	岁除夜会乐城张少府宅	畴相续守旧新客不	五言律诗
闺夕绮窗闭，佳人罢缝衣。理琴开宝匣，就枕卧重帏。夜久灯花落，薰笼香气微。锦衾重自煖，遮莫晓霜飞。	孟浩然	寒夜	闺佳理就夜薰锦遮	五言律诗
夫婿久离别，青楼空望归。妆成卷帘坐，愁思懒缝衣。燕子家家入，杨花处处飞。空床难独守，谁为报金徽。	孟浩然	赋得盈盈楼上女	夫青妆愁燕杨空谁	五言律诗
佳人能画眉，妆罢出帘帷。照水空自爱，折花将遗谁。春情多艳逸，春意倍相思。愁心极杨柳，一种乱如丝。	孟浩然	春意	佳妆照折春春愁一	五言律诗
一别隔炎凉，君衣忘短长。裁缝无处等，以意忖情量。畏瘦疑伤窄，防寒更厚装。半啼封裹了，知欲寄谁将。	孟浩然	闺情	一君裁以畏防半知	五言律诗
艳色本倾城，分香更有情。髻鬟垂欲解，眉黛拂能轻。舞学平阳态，歌翻子夜声。春风狭斜道，含笑待逢迎。	孟浩然	美人分香	艳分髻眉舞歌春含	五言律诗
少小学书剑，秦吴多岁年。归来一登眺，陵谷尚依然。岂意餐霞客，溘随朝露先。因之问闾里，把臂几人全。	孟浩然	伤岘山云表观主	少秦归陵岂溘因把	五言律诗
南国无霜霰，连年对物华。青林暗换叶，红蕊亦开花。春去无山鸟，秋来见海槎。流芳虽可悦，会自泣长沙。	孟浩然	题梧州陈司马山斋	南连青红春秋流会	五言律诗
迢递三巴路，羁危万里身。乱山残雪夜，孤灯异乡人。渐与骨肉远，转于奴仆亲。那堪正飘泊，来日岁华新。	孟浩然	岁除夜有怀	迢羁乱孤渐转那来	五言律诗
金华牧羊儿，乃是紫烟客。我愿从之游，未去发已白。不知繁华子，扰扰何所迫。昆山采琼蘂，可以炼精魄。	李白	古风十七	金乃我未不扰昆可	五言律诗
郢客吟白雪，遗响飞青天。徒劳歌此曲，举世谁为传。试为巴人唱，和者乃数千。吞声何足道，叹息空凄然。	李白	古风二十一	郢遗徒举试和吞叹	五言律诗
北溟有巨鱼，身长数千里。仰喷三山雪，横吞百川水。凭陵随海运，𬊤赫因风起。吾观摩天飞，九万方未已。	李白	古风三十三	北身仰横凭𬊤吾九	五言律诗
孤兰生幽园，众草共芜没。虽照阳春晖，复悲高秋月。飞霜早淅沥，绿艳恐休歇。若无清风吹，香气为谁发。	李白	古风三十八	孤众虽复飞绿若香	五言律诗
摇裔双白鸥，鸣飞沧江流。宜与海人狎，岂伊云鹤俦。寄形宿沙月，沿芳戏春洲。吾亦洗心者，忘机从尔游。	李白	古风四十二	摇鸣宜岂寄沿吾忘	五言律诗
八荒驰惊飙，万物尽凋落。浮云蔽颓阳，洪波振大壑。龙凤脱罔罟，飘飖将安托。去去乘白驹，空山咏场藿。	李白	古风四十五	八万浮洪龙飘去空	五言律诗
美人出南国，灼灼芙蓉姿。皓齿终不发，芳心空自持。由来紫宫女，共妒青蛾眉。归去潇湘沚，沉吟何足悲。	李白	古风四十九	美灼皓芳由共归沉	五言律诗
宋国梧台东，野人得燕石。夸作天下珍，却哂赵王璧。赵璧无缁磷，燕石非贞真。流俗多错误，岂知玉与珉。	李白	古风五十	宋野夸却赵燕流岂	五言律诗
青春流惊湍，朱明骤回薄。不忍看秋蓬，飘扬竟何托。光风灭兰蕙，白露洒葵藿。美人不我期，草木日零落。	李白	古风五十二	青朱不飘光白美草	五言律诗
战国何纷纷，兵戈乱浮云。赵倚两虎鬬，晋为六卿分。奸臣欲窃位，树党自相群。果然田成子，一旦杀齐君。	李白	古风五十三	战兵赵晋奸树果一	五言律诗
越客采明珠，提携出南隅。清辉照海月，美价倾皇都。献君君按剑，怀宝空长吁。鱼目复相哂，寸心增烦纡。	李白	古风五十六	越提清美献怀鱼寸	五言律诗
羽族禀万化，小大各有依。周周亦何辜，六翮掩不挥。愿衔众禽翼，一向黄河飞。飞者莫我顾，叹息将安归。	李白	古风五十七	羽小周六愿一飞叹	五言律诗
我到巫山渚，寻古登阳台。天空彩云灭，地远清风来。神女去已久，襄王安在哉。荒淫竟沦替，樵牧徒悲哀。	李白	古风五十八	我寻天地神襄荒樵	五言律诗
五月天山雪，无花祗有寒。笛中闻折柳，春色未曾看。晓战随金鼓，宵眠抱玉鞍。愿将腰下剑，直为斩楼兰。	李白	塞下曲六首一	五无笛春晓宵愿直	五言律诗
天兵下北荒，胡马欲南饮。横戈从百战，直为衔恩甚。握雪海上餐，拂沙陇头寝。何当破月氏，然后方高枕。	李白	塞下曲六首二	天胡横直握拂何然	五言律诗
骏马似风飙，鸣鞭出渭桥。弯弓辞汉月，插羽破天骄。阵解星芒尽，营空海雾消。功成画麟阁，独有霍嫖姚。	李白	塞下曲六首三	骏鸣弯插阵营功独	五言律诗
塞虏乘秋下，天兵出汉家。将军分虎竹，战士卧龙沙。边月随弓影，胡霜拂剑花。玉关殊未入，少妇莫长嗟。	李白	塞下曲六首五	塞天将战边胡玉少	五言律诗
烽火动沙漠，连照甘泉云。汉皇按剑起，还召李将军。兵气天上合，鼓声陇底闻。横行负勇气，一战净妖氛。	李白	塞下曲六首六	烽连汉还兵鼓横一	五言律诗
汉水临襄阳，花开大堤暖。佳期大堤下，泪向南云满。春风无复情，吹我梦魂散。不见眼中人，天长音信断。	李白	大堤曲	汉花佳泪春吹不天	五言律诗
小小生金屋，盈盈在紫微。山花插宝髻，石竹绣罗衣。每出深宫里，常随步辇归。只愁歌舞散，化作彩云飞。	李白	杂曲歌辞宫中行乐词一	小盈山石每常只化	五言律诗
柳色黄金嫩，梨花白雪香。玉楼巢翡翠，金殿锁鸳鸯。选妓随雕辇，征歌出洞房。宫中谁第一，飞燕在昭阳。	李白	杂曲歌辞宫中行乐词二	柳梨玉金选征宫飞	五言律诗
卢橘为秦树，蒲萄出汉宫。烟花宜落日，丝管醉春风。笛奏龙吟水，箫鸣凤下空。君王多乐事，还与万方同。	李白	宫中行乐词八首三	卢蒲烟丝笛箫君还	五言律诗
玉树春归日，金宫乐事多。后庭朝未入，轻辇夜相过。笑出花间语，娇来竹下歌。莫教明月去，留着醉嫦蛾。	李白	宫中行乐词八首四	玉金后轻笑娇莫留	五言律诗
绣户香风暖，纱窗曙色新。宫花争笑日，池草暗生春。绿树闻歌鸟，青楼见舞人。昭阳桃李月，罗绮自相亲。	李白	杂曲歌辞宫中行乐词五	绣纱宫池绿青昭罗	五言律诗
今日明光里，还须结伴游。春风开紫殿，天乐下朱楼。艳舞全知巧，娇歌半欲羞。更怜花月夜，宫女笑藏钩。	李白	宫中行乐词八首六	今还春天艳娇更宫	五言律诗
寒雪梅中尽，春风柳上归。宫莺娇欲醉，檐燕语还飞。迟日明歌席，新花艳舞衣。晚来移彩仗，行乐泥光辉。	李白	杂曲歌辞宫中行乐词七	寒春宫檐迟新晚行	五言律诗
水绿南薰殿，花红北阙楼。莺歌闻太液，凤吹绕瀛洲。素女鸣珠珮，天人弄彩球。今朝风日好，宜入未央游。	李白	宫中行乐词八首八	水花莺凤素天今宜	五言律诗
李陵没胡沙，苏武还汉家。迢迢五原关，朔雪乱边花。一去隔绝国，思归但长嗟。鸿雁向西北，因书报天涯。	李白	千里思	李苏迢朔一思鸿因	五言律诗
鸟衔野田草，误入枯桑里。客土植危根，逢春犹不死。草木虽无情，因依尚可生。如何同枝叶，各自有枯荣。	李白	杂曲歌辞树中草	鸟误客逢草因如各	五言律诗
融融白玉辉，暎我青蛾眉。宝镜似空水，落花如风吹。出门望帝子，荡漾不可期。安得黄鹤羽，一报佳人知。	李白	拟古	融暎宝落出荡安一	五言律诗
垂杨拂绿水，摇艳东风年。花明玉关雪，叶暖金窗烟。美人结长想，对此心凄然。攀条折春色，远寄龙庭前。	李白	折杨柳	垂摇花叶美对攀远	五言律诗
青云年少子，挟弹章台左。鞍马四边开，突如流星过。金丸落飞鸟，夜入琼楼卧。夷齐是何人，独守西山饿。	李白	少年子	青挟鞍突金夜夷独	五言律诗
紫骝行且嘶，双翻碧玉蹄。卧流不肯渡，似惜锦障泥。白雪关山远，黄云海戍迷。挥鞭万里去，安得念春闺。	李白	紫骝马	紫双卧似白黄挥安	五言律诗
击筑饮美酒，剑歌易水湄。经过燕太子，结托幷州儿。少年负壮气，奋烈自有时。因击鲁句践，争博勿相欺。	李白	少年行二首一	击剑经结少奋因争	五言律诗
尝闻秦帝女，传得凤凰声。是日逢仙子，当时别有情。人吹彩箫去，天借绿云迎。曲在身不返，空余弄玉名。	李白	相和歌辞凤台曲	尝传是当人天曲空	五言律诗
从军玉门道，逐虏金微山。笛奏梅花曲，刀开明月环。鼓声鸣海上，兵气拥云间。愿斩单于首，长驱静铁关。	李白	相和歌辞从军行二首一	从逐笛刀鼓兵愿长	五言律诗
春阳如昨日，碧树鸣黄鹂。芜然蕙草暮，飒尔凉风吹。天秋木叶下，月冷莎鸡悲。坐愁群芳歇，白露凋华滋。	李白	琴曲歌辞秋思二首一	春碧芜飒天月坐白	五言律诗
燕支黄叶落，妾望自登台。海上碧云断，单于秋色来。胡兵沙塞合，汉使玉关回。征客无归日，空悲蕙草摧。	李白	秋思	燕妾海单胡汉征空	五言律诗
秋浦猿夜愁，黄山堪白头。清溪非陇水，翻作断肠流。欲去不得去，薄游成久游。何年是归日，雨泪下孤舟。	李白	秋浦歌十七首二	秋黄清翻欲薄何雨	五言律诗
玉真之仙人，时往太华峰。清晨鸣天鼓，飙歘腾双龙。弄电不辍手，行云本无踪。几时入少室，王母应相逢。	李白	玉真仙人词	玉时清飙弄行几王	五言律诗
清溪清我心，水色异诸水。借问新安江，见底何如此。人行明镜中，鸟度屏风里。向晚猩猩啼，空悲远游子。	李白	清溪行	清水借见人鸟向空	五言律诗
太古历阳郡，化为洪川在。江山犹郁盘，龙虎秘光彩。蓄泄数千载，风云何霮䨴。特生勤将军，神力百夫倍。	李白	历阳壮士勤将军名思齐歌	太化江龙蓄风特神	五言律诗
吾爱孟夫子，风流天下闻。红颜弃轩冕，白首卧松云。醉月频中圣，迷花不事君。高山安可仰，徒此揖清芬。	李白	赠孟浩然	吾风红白醉迷高徒	五言律诗
朔雪落吴天，从风渡溟渤。海树成阳春，江沙浩明月。兴从剡溪起，思绕梁园发。寄君郢中歌，曲罢心断绝。	李白	淮海对雪赠傅霭	朔从海江兴思寄曲	五言律诗
海鸟知天风，窜身鲁门东。临觞不能饮，矫翼思凌空。钟鼓不为乐，烟霜谁与同。归飞未忍去，流泪谢鸳鸿。	李白	赠任城卢主簿	海窜临矫钟烟归流	五言律诗
闻说金华渡，东连五百滩。全胜若耶好，莫道此行难。猿啸千溪合，松风五月寒。他年一携手，摇艇入新安。	李白	见京兆韦参军量移东阳二首	闻东全莫猿松他摇	五言律诗
见君乘骢马，知上太山道。此地果摧轮，全身以为宝。我如丰年玉，弃置秋田草。但勖冰壶心，无为叹衰老。	李白	赠韦侍御黄裳二首二	见知此全我弃但无	五言律诗
我有吴越曲，无人知此音。姑苏成蔓草，麋鹿空悲吟。未夸观涛作，空郁钓鳌心。举手谢东海，虚行归故林。	李白	赠薛校书	我无姑麋未空举虚	五言律诗
汉帝长杨苑，夸胡羽猎归。子云叨侍从，献赋有光辉。激赏摇天笔，承恩赐御衣。逢君奏明主，他日共翻飞。	李白	温泉侍从归逢故人	汉夸子献激承逢他	五言律诗
黄河二尺鲤，本在孟津居。点额不成龙，归来伴凡鱼。故人东海客，一见借吹嘘。风涛傥相见，更欲凌昆墟。	李白	赠崔侍郎	黄本点归故一风更	五言律诗
陶令去彭泽，茫然太古心。大音自成曲，但奏无弦琴。钓水路非远，连鳌意何深。终期龙伯国，与尔相招寻。	李白	赠临洺县令皓弟	陶茫大但钓连终与	五言律诗
河东郭有道，于世若浮云。盛德无我位，清光独暎君。耻将鸡并食，长与凤为群。一击九千仞，相期凌紫氛。	李白	赠郭季鹰	河于盛清耻长一相	五言律诗
陶令辞彭泽，梁鸿入会稽。我寻高士传，君与古人齐。云卧留丹壑，天书降紫泥。不知杨伯起，早晚向关西。	李白	口号赠征君鸿	陶梁我君云天不早	五言律诗
六代帝王国，三吴佳丽城。贤人当重寄，天子借高名。巨海一边静，长江万里清。应须救赵策，未肯弃侯嬴。	李白	赠升州王使君忠臣	六三贤天巨长应未	五言律诗
陶令日日醉，不知五柳春。素琴本无弦，漉酒用葛巾。清风北窗下，自谓羲皇人。何时到栗里，一见平生亲。	李白	戏赠郑溧阳	陶不素漉清自何一	五言律诗
吾爱崔秋浦，宛然陶令风。门前五杨柳，井上二梧桐。山鸟下厅事，檐花落酒中。怀君未忍去，惆怅意无穷。	李白	赠崔秋浦三首一	吾宛门井山檐怀惆	五言律诗
崔令学陶令，北窗常昼眠。抱琴时弄月，取意任无弦。见客但倾酒，为官不爱钱。东皋春事起，种黍早归田。	李白	赠崔秋浦三首二	崔北抱取见为东种	五言律诗
河阳花作县，秋浦玉为人。地逐名贤好，风随惠化春。水从天汉落，山逼画屏新。应念金门客，投沙吊楚臣。	李白	赠崔秋浦三首三	河秋地风水山应投	五言律诗
昔在九江上，遥望九华峰。天河挂绿水，秀出九芙蓉。我欲一挥手，谁人可相从。君为东道主，于此卧云松。	李白	望九华赠青阳韦仲堪	昔遥天秀我谁君于	五言律诗
闻君罢官意，我抱汉川湄。借问久疏索，何如听讼时。天清江月白，心静海鸥知。应念投沙客，空余吊屈悲。	李白	赠汉阳辅录事二首一	闻我借何天心应空	五言律诗
东平与南平，今古两步兵。素心爱美酒，不是顾专城。谪官桃源去，寻花几处行。秦人如旧识，出户笑相迎。	李白	赠从弟南平太守之遥二首	东今素不谪寻秦出	五言律诗
竹实满秋浦，凤来何苦饥。还同月下鹊，三绕未安枝。夫子即琼树，倾柯拂羽仪。怀君恋明德，归去日相思。	李白	赠柳圆	竹凤还三夫倾怀归	五言律诗
书秃千兔毫，诗裁两牛腰。笔踪起龙虎，舞袖拂云霄。双歌二胡姬，更奏远清朝。举酒挑朔雪，从君不相饶。	李白	醉后赠王历阳	书诗笔舞双更举从	五言律诗
北堂千万寿，侍奉有光辉。先同稚子舞，更着老莱衣。因为小儿啼，醉倒月下归。人闻无此乐，此乐世中稀。	李白	赠历阳褚司马	北侍先更因醉人此	五言律诗
白玉一杯酒，绿杨三月时。春风余几日，两鬓各成丝。秉烛唯须饮，投竿也未迟。如逢渭川猎，犹可帝王师。	李白	赠钱征君少阳	白绿春两秉投如犹	五言律诗
何以折相赠，白花青桂枝。月华若夜雪，见此令人思。虽然剡溪兴，不异山阴时。明发怀二子，空吟招隐诗。	李白	秋山寄卫尉张卿及王征君	何白月见虽不明空	五言律诗
红颜悲旧国，青岁歇芳洲。不待金门诏，空持宝剑游。海云迷驿道，江月隐乡楼。复作淮南客，因逢桂树留。	李白	寄淮南友人	红青不空海江复因	五言律诗
我来竟何事，高卧沙丘城。城边有古树，日夕连秋声。鲁酒不可醉，齐歌空复情。思君若汶水，浩荡寄南征。	李白	沙丘城下寄杜甫	我高城日鲁齐思浩	五言律诗
晚登高楼望，木落双江清。寒山饶积翠，秀色连州城。目送楚云尽，心悲胡雁声。相思不可见，回首故人情。	李白	寄当涂赵少府炎	晚木寒秀目心相回	五言律诗
南湖秋月白，王宰夜相邀。锦帐郎官醉，罗衣舞女娇。笛声喧沔鄂，歌曲上云霄。别后空愁我，相思一水遥。	李白	寄王汉阳	南王锦罗笛歌别相	五言律诗
汉阳江上柳，望客引东枝。树树花如雪，纷纷乱若丝。春风传我意，草木别前知。寄谢弦歌宰，西来定未迟。	李白	望汉阳柳色寄王宰	汉望树纷春草寄西	五言律诗
汉水波浪远，巫山云雨飞。东风吹客梦，西落此中时。觉后思白帝，佳人与我违。瞿塘饶贾客，音信莫令稀。	李白	江上寄巴东故人	汉巫东西觉佳瞿音	五言律诗
尔佐宣州郡，守官清且闲。常夸云月好，邀我敬亭山。五落洞庭叶，三江游未还。相思不可见，叹息损朱颜。	李白	寄从弟宣州长史昭	尔守常邀五三相叹	五言律诗
三山怀谢朓，水澹望长安。芜没河阳县，秋江正北看。卢龙霜气冷，𫛛鹊月光寒。耿耿忆琼树，天涯寄一欢。	李白	三山望金陵寄殷淑	三水芜秋卢𫛛耿天	五言律诗
淮王爱八公，携手绿云中。小子忝枝叶，亦攀丹桂丛。谬以词赋重，而将枚马同。何日背淮水，东之观土风。	李白	寄上吴王三首一	淮携小亦谬而何东	五言律诗
英明庐江守，声誉广平籍。洒扫黄金台，招邀青云客。客曾与天通，出入清禁中。襄王怜宋玉，愿入兰台宫。	李白	寄上吴王三首三	英声洒招客出襄愿	五言律诗
吾多张公子，别酌酣高堂。听歌舞银烛，把酒轻罗裳。横笛弄秋月，琵琶弹陌桑。龙泉解锦带，为尔倾千觞。	李白	夜别张五	吾别听把横琵龙为	五言律诗
玉瓶沽美酒，数里送君还。系马垂杨下，衔杯大道间。天边看渌水，海上见青山。兴罢各分袂，何须醉别颜。	李白	广陵赠别	玉数系衔天海兴何	五言律诗
借问剡中道，东南指越乡。舟从广陵去，水入会稽长。竹色溪下绿，荷花镜里香。辞君向天姥，拂石卧秋霜。	李白	别储邕之剡中	借东舟水竹荷辞拂	五言律诗
驿亭三杨树，正当白下门。吴烟暝长条，汉水啮古根。向来送行处，回首阻笑言。别后若见之，为余一攀翻。	李白	金陵白下亭留别	驿正吴汉向回别为	五言律诗
龚子栖闲地，都无人世喧。柳深陶令宅，竹暗辟疆园。我去黄牛峡，遥愁白帝猿。赠君卷葹草，心断竟何言。	李白	留别龚处士	龚都柳竹我遥赠心	五言律诗
窜逐勿复哀，惭君问寒灰。浮云本无意，吹落章华台。远别泪空尽，长愁心已摧。二年吟泽畔，憔悴几时回。	李白	赠别郑判官	窜惭浮吹远长二憔	五言律诗
渡远荆门外，来从楚国游。山随平野尽，江入大荒流。月下飞天镜，云生结海楼。仍连故乡水，万里送行舟。	李白	渡荆门送别	渡来山江月云仍万	五言律诗
楚水清若空，遥将碧海通。人分千里外，兴在一杯中。谷鸟吟晴日，江猿啸晚风。平生不下泪，于此泣无穷。	李白	江夏别宋之悌	楚遥人兴谷江平于	五言律诗
斗酒勿为薄，寸心贵不忘。坐惜故人去，偏令游子伤。离颜怨芳草，春思结垂杨。挥手再三别，临岐空断肠。	李白	南阳送客	斗寸坐偏离春挥临	五言律诗
张翰江东去，正值秋风时。天清一雁远，海阔孤帆迟。白日行欲暮，沧波杳难期。吴洲如见月，千里幸相思。	李白	送张舍人之江东	张正天海白沧吴千	五言律诗
与尔情不浅，忘筌已得鱼。玉台挂宝镜，持此意何如。坦腹东床下，由来志气疏。遥知向前路，掷果定盈车。	李白	送族弟凝之滁求婚崔氏	与忘玉持坦由遥掷	五言律诗
送君游梅湖，应见梅花发。有使寄我来，无令红芳歇。暂行新林浦，定醉金陵月。莫惜一雁书，音尘坐胡越。	李白	送友人游梅湖	送应有无暂定莫音	五言律诗
还闻天竺寺，梦想怀东越。每年海树霜，桂子落秋月。送君游此地，已属流芳歇。待我来岁行，相随浮溟渤。	李白	送崔十二游天竺寺	还梦每桂送已待相	五言律诗
长桑晓洞视，五藏无全牛。赵叟得秘诀，还从方士游。西过获麟台，为我吊孔丘。念别复怀古，潸然空泪流。	李白	送方士赵叟之东平	长五赵还西为念潸	五言律诗
尧没三千岁，青松古庙存。送行奠桂酒，拜舞清心魂。日色促归人，连歌倒芳樽。马嘶俱醉起，分手更何言。	李白	鲁郡尧祠送吴五之琅琊	尧青送拜日连马分	五言律诗
客自长安来，还归长安去。狂风吹我心，西挂咸阳树。此情不可道，此别何时遇。望望不见君，连山起烟雾。	李白	金乡送韦八之西京	客还狂西此此望连	五言律诗
送别枯桑下，凋叶落半空。我行懵道远，尔独知天风。谁念张仲蔚，还依蒿与蓬。何时一杯酒，更与李膺同。	李白	鲁城北郭曲腰桑下送张子还	送凋我尔谁还何更	五言律诗
醉别复几日，登临遍池台。何时石门路，重有金樽开。秋波落泗水，海色明徂徕。飞蓬各自远，且尽手中杯。	李白	鲁郡东石门送杜二甫	醉登何重秋海飞且	五言律诗
西江天柱远，东越海门深。去割慈亲恋，行忧报国心。好风吹落日，流水引长吟。五月披裘者，应知不取金。	李白	杭州送裴大泽赴庐州长史	西东去行好流五应	五言律诗
君思颍水绿，忽复归嵩岑。归时莫洗耳，为我洗其心。洗心得真情，洗耳徒买名。谢公终一起，相与济苍生。	李白	送裴十八图南归嵩山二首	君忽归为洗洗谢相	五言律诗
西羌延国讨，白起佐军威。剑决浮云气，弓弯明月辉。马行边草绿，旌卷曙霜飞。抗手凛相顾，寒风生铁衣。	李白	送白利从金吾董将军西征	西白剑弓马旌抗寒	五言律诗
朱亥已击晋，侯嬴尚隐身。时无魏公子，岂贵抱关人。余亦不火食，游梁同在陈。空余湛卢剑，赠尔托交亲。	李白	送侯十一	朱侯时岂余游空赠	五言律诗
道隐不可见，灵书藏洞天。吾师四万劫，历世遰相传。别杖留青竹，行歌蹑紫烟。离心无远近，长在玉京悬。	李白	奉饯高尊师如贵道士传道箓	道灵吾历别行离长	五言律诗
长沙陈太守，逸气凌青松。英主赐五马，本是天池龙。湘水回九曲，衡山望五峰。荣君按节去，不及远相从。	李白	送长沙陈太守二首一	长逸英本湘衡荣不	五言律诗
七郡长沙国，南连湘水滨。定王垂舞袖，地窄不回身。莫小二千石，当安远俗人。洞庭乡路远，遥羡锦衣春。	李白	送长沙陈太守二首二	七南定地莫当洞遥	五言律诗
我有万古宅，嵩阳玉女峰。长留一片月，挂在东溪松。尔去掇仙草，菖蒲花紫茸。岁晚或相访，青天骑白龙。	李白	送杨山人归嵩山	我嵩长挂尔菖岁青	五言律诗
海水不可解，连江夜为潮。俄然蒲屿阔，岸去酒船遥。惜别耐取醉，鸣榔且长谣。天明尔当去，应便有风飘。	李白	送殷淑三首一	海连俄岸惜鸣天应	五言律诗
白鹭洲前月，天明送客回。青龙山后日，早出海云来。流水无情去，征帆逐吹开。相看不忍别，更进手中杯。	李白	送殷淑三首二	白天青早流征相更	五言律诗
鲁客抱白鹤，别余往泰山。初行若片云，杳在青崖间。高高至天门，日观近可攀。云山望不及，此去何时还。	李白	送范山人归泰山	鲁别初杳高日云此	五言律诗
我闻隐静寺，山水多奇踪。岩种朗公橘，门深杯渡松。道人制猛虎，振锡还孤峰。他日南陵下，相期谷口逢。	李白	送通禅师还南陵隐静寺	我山岩门道振他相	五言律诗
青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。	李白	送友人	青白此孤浮落挥萧	五言律诗
斗酒渭城边，垆头醉不眠。梨花千树雪，杨叶万条烟。惜别倾壶醑，临分赠马鞭。看君颍上去，新月到应圆。	李白	送别	斗垆梨杨惜临看新	五言律诗
吴江女道士，头戴莲花巾。霓衣不湿雨，特异阳台云。足下远游履，凌波生素尘。寻仙向南岳，应见魏夫人。	李白	江上送女道士褚三清游南岳	吴头霓特足凌寻应	五言律诗
见说蚕丛路，崎岖不易行。山从人面起，云傍马头生。芳树笼秦栈，春流绕蜀城。升沉应已定，不必问君平。	李白	送友人入蜀	见崎山云芳春升不	五言律诗
伯阳仙家子，容色如青春。日月秘灵洞，云霞辞世人。化心养精魄，隐几窅天真。莫作千年别，归来城郭新。	李白	送李青归南叶阳川	伯容日云化隐莫归	五言律诗
水色南天远，舟行若在虚。迁人发佳兴，吾子访闲居。日落看归鸟，潭澄羡跃鱼。圣朝思贾谊，应降紫泥书。	李白	送别得书字	水舟迁吾日潭圣应	五言律诗
试发清秋兴，因为吴会吟。碧云敛海色，流水折江心。我有延陵剑，君无陆贾金。艰难此为别，惆怅一何深。	李白	送曲十少府	试因碧流我君艰惆	五言律诗
彭蠡将天合，姑苏在日边。宁亲候海色，欲动孝廉船。窈窕晴江转，参差远岫连。相思无昼夜，东泣似长川。	李白	送王孝廉觐省	彭姑宁欲窈参相东	五言律诗
秀才何翩翩，王许回也贤。暂别庐江守，将游京兆天。秋山宜落日，秀水出寒烟。欲折一枝桂，还来雁沼前。	李白	同吴王送杜秀芝赴举入京	秀王暂将秋秀欲还	五言律诗
昔别若梦中，天涯忽相逢。洞庭破秋月，纵酒开愁容。赠剑刻玉字，延平两蛟龙。送君不尽意，书及雁回峰。	李白	洞庭醉后送绛州吕使君果流	昔天洞纵赠延送书	五言律诗
玉壶挈美酒，送别强为欢。大火南星月，长郊北路难。殷王期负鼎，汶水起垂竿。莫学东山卧，参差老谢安。	李白	送梁四归东平	玉送大长殷汶莫参	五言律诗
雪点翠云裘，送君黄鹤楼。黄鹤振玉羽，西飞帝王州。凤无琅玕实，何以赠远游。裴回相顾影，泪下汉江流。	李白	江夏送友人	雪送黄西凤何裴泪	五言律诗
瑶草寒不死，移植沧江滨。东风洒雨露，会入天地春。予若洞庭叶，随波送逐臣。思归未可得，书此谢情人。	李白	送郄昂谪巴中	瑶移东会予随思书	五言律诗
欲别心不忍，临行情更亲。酒倾无限月，客醉几重春。借草依流水，攀花赠远人。送君从此去，回首泣迷津。	李白	江夏送张丞	欲临酒客借攀送回	五言律诗
君同鲍明远，邀彼休上人。鼓琴乱白雪，秋变江上春。瑶草绿未衰，攀翻寄情亲。相思两不见，流泪空盈巾。	李白	酬裴侍御留岫师弹琴见寄	君邀鼓秋瑶攀相流	五言律诗
张衡殊不乐，应有四愁诗。惭君锦绣段，赠我慰相思。鸿鹄复矫翼，凤凰忆故池。荣乐一如此，商山老紫芝。	李白	张相公出镇荆州寻除太子詹	张应惭赠鸿凤荣商	五言律诗
尔有鸟迹书，相招琴溪饮。手迹尺素中，如天落云锦。读罢向空笑，疑君在我前。长吟字不灭，怀袖且三年。	李白	酬崔十五见招	尔相手如读疑长怀	五言律诗
朝涉白水源，暂与人俗疏。岛屿佳境色，江天涵清虚。目送去海云，心闲游川鱼。长歌尽落日，乘月归田庐。	李白	游南阳白水登石激作	朝暂岛江目心长乘	五言律诗
明宰试舟楫，张灯宴华池。文招梁苑客，歌动郢中儿。月色望不尽，空天交相宜。令人欲泛海，只待长风吹。	李白	秋夜与刘砀山泛宴喜亭池	明张文歌月空令只	五言律诗
羽林十二将，罗列应星文。霜仗悬秋月，霓旌卷夜云。严更千户肃，清乐九天闻。日出瞻佳气，葱葱绕圣君。	李白	侍从游宿温泉宫作	羽罗霜霓严清日葱	五言律诗
行歌入谷口，路尽无人跻。攀崖度绝壑，弄水寻回溪。云从石上起，客到花间迷。淹留未尽兴，日落群峰西。	李白	春日游罗敷潭	行路攀弄云客淹日	五言律诗
尔恐碧草晚，我畏朱颜移。愁看杨花飞，置酒正相宜。歌声送落日，舞影回清池。今夕不尽杯，留欢更邀谁。	李白	宴郑参卿山池	尔我愁置歌舞今留	五言律诗
远公爱康乐，为我开禅关。萧然松石下，何异清凉山。花将色不染，水与心俱闲。一坐度小劫，观空天地间。	李白	同族侄评事黯游昌禅师山池	远为萧何花水一观	五言律诗
客来花雨际，秋水落金池。片石寒青锦，疏杨挂绿丝。高僧拂玉柄，童子献霜梨。惜去爱佳景，烟萝欲暝时。	李白	同族侄评事黯游昌禅师山池	客秋片疏高童惜烟	五言律诗
何处夜行好，月明白笴陂。山光摇积雪，猿影挂寒枝。但恐佳景晚，小令归棹移。人来有清兴，及此有相思。	李白	游秋浦白笴陂二首一	何月山猿但小人及	五言律诗
白笴夜长啸，爽然溪谷寒。鱼龙动陂水，处处生波澜。天借一明月，飞来碧云端。故乡不可见，肠断正西看。	李白	游秋浦白笴陂二首二	白爽鱼处天飞故肠	五言律诗
曲巷幽人宅，高门大士家。池开照胆镜，林吐破颜花。绿水藏春日，青轩秘晚霞。若闻弦管妙，金谷不能夸。	李白	宴陶家亭子	曲高池林绿青若金	五言律诗
摇曳帆在空，清流顺归风。诗因鼓吹发，酒为剑歌雄。对舞青楼妓，双鬟白玉童。行云且莫去，留醉楚王宫。	李白	在水军宴韦司马楼船观妓	摇清诗酒对双行留	五言律诗
绀殿横江上，青山落镜中。岸回沙不尽，日暎水成空。天乐流香阁，莲舟飏晚风。恭陪竹林宴，留醉与陶公。	李白	流夜郎至江夏陪长史叔及薛	绀青岸日天莲恭留	五言律诗
五月入五洲，碧山对青楼。故人杨执戟，春赏楚江流。一见醉漂月，三杯歌棹讴。桂枝攀不尽，他日更相求。	李白	楚江黄龙矶南宴杨执戟治楼	五碧故春一三桂他	五言律诗
青溪胜桐庐，水木有佳色。山貌日高古，石容天倾侧。彩鸟昔未名，白猿初相识。不见同怀人，对之空叹息。	李白	宣城青溪	青水山石彩白不对	五言律诗
四明三千里，朝起赤城霞。日出红光散，分辉照雪崖。一餐咽琼液，五内发金沙。举手何所待，青龙白虎车。	李白	早望海霞边	四朝日分一五举青	五言律诗
去国登兹楼，怀归伤暮秋。天长落日远，水净寒波流。秦云起岭树，胡雁飞沙洲。苍苍几万里，目极令人愁。	李白	登新平楼	去怀天水秦胡苍目	五言律诗
先君怀圣德，灵庙肃神心。草合人踪断，尘浓鸟迹深。流沙丹灶灭，关路紫烟沉。独伤千载后，空余松柏林。	李白	谒老君庙	先灵草尘流关独空	五言律诗
楼观岳阳尽，川迥洞庭开。雁引愁心去，山衔好月来。云间连下榻，天上接行杯。醉后凉风起，吹人舞袖回。	李白	与夏十二登岳阳楼	楼川雁山云天醉吹	五言律诗
剪落青梧枝，㴩湖坐可窥。雨洗秋山净，林光澹碧滋。水闲明镜转，云绕画屏移。千古风流事，名贤共此时。	李白	与贾至舍人于龙兴寺剪落梧	剪㴩雨林水云千名	五言律诗
待月月未出，望江江自流。倏忽城西郭，青天悬玉钩。素华虽可揽，清景不可游。耿耿金波里，空瞻𫛛鹊楼。	李白	挂席江上待月有怀	待望倏青素清耿空	五言律诗
江城如画里，山晓望晴空。两水夹明镜，双桥落彩虹。人烟寒橘柚，秋色老梧桐。谁念北楼上，临风怀谢公。	李白	秋登宣城谢朓北楼	江山两双人秋谁临	五言律诗
送客谢亭北，逢君纵酒还。屈盘戏白马，大笑上青山。回鞭指长安，西日落秦关。帝乡三千里，杳在碧云间。	李白	登敬亭北二小山余时送客逢	送逢屈大回西帝杳	五言律诗
高阁横秀气，清幽并在君。檐飞宛溪水，窗落敬亭云。猿啸风中断，渔歌月里闻。闲随白鸥去，沙上自为群。	李白	过崔八丈水亭	高清檐窗猿渔闲沙	五言律诗
岁落众芳歇，时当大火流。霜威出塞早，云色渡河秋。梦绕边城月，心飞故国楼。思归若汾水，无日不悠悠。	李白	太原早秋	岁时霜云梦心思无	五言律诗
函谷如玉关，几时可生还。洛阳为易水，嵩岳是燕山。俗变羌胡语，人多沙塞颜。申包惟恸哭，七日鬓毛斑。	李白	奔亡道中五首四	函几洛嵩俗人申七	五言律诗
淼淼望湖水，青青芦叶齐。归心落何处，日没大江西。歇马傍春草，欲行远道迷。谁忍子规鸟，连声向我啼。	李白	奔亡道中五首五	淼青归日歇欲谁连	五言律诗
侧叠万古石，横为白马矶。乱流若电转，举棹扬珠辉。临驿卷缇幕，升堂接绣衣。情亲不避马，为我解霜威。	李白	至鸭栏驿上白马矶赠裴侍御	侧横乱举临升情为	五言律诗
巫山夹青天，巴水流若兹。巴水忽可尽，青天无到时。三朝上黄牛，三暮行太迟。三朝又三暮，不觉鬓成丝。	李白	上三峡	巫巴巴青三三三不	五言律诗
刳木出吴楚，危槎百余尺。疾风吹片帆，日暮千里隔。别时酒犹在，已为异乡客。思君不可得，愁见江水碧。	李白	江行寄远	刳危疾日别已思愁	五言律诗
我宿五松下，寂寥无所欢。田家秋作苦，邻女夜舂寒。跪进雕胡饭，月光明素盘。令人惭漂母，三谢不能餐。	李白	宿五松山下荀媪家	我寂田邻跪月令三	五言律诗
右军本清真，潇洒出风尘。山阴过羽客，爱此好鹅宾。扫素写道经，笔精妙入神。书罢笼鹅去，何曾别主人。	李白	王右军	右潇山爱扫笔书何	五言律诗
访古登岘首，凭高眺襄中。天清远峰出，水落寒沙空。弄珠见游女，醉酒怀山公。感叹发秋兴，长松鸣夜风。	李白	岘山怀古	访凭天水弄醉感长	五言律诗
晋家南渡日，此地旧长安。地即帝王宅，山为龙虎盘。金陵空壮观，天堑净波澜。醉客回桡去，吴歌且自欢。	李白	金陵三首一	晋此地山金天醉吴	五言律诗
地拥金陵势，城回江水流。当时百万户，夹道起朱楼。亡国生春草，离宫没古丘。空余后湖月，波上对江州。	李白	金陵三首二	地城当夹亡离空波	五言律诗
六代兴亡国，三杯为尔歌。苑方秦地少，山似洛阳多。古殿吴花草，深宫晋绮罗。并随人事灭，东逝与沧波。	李白	金陵三首三	六三苑山古深并东	五言律诗
清景南楼夜，风流在武昌。庾公爱秋月，乘兴坐胡床。龙笛吟寒水，天河落晓霜。我心还不浅，怀古醉余觞。	李白	陪宋中丞武昌夜饮怀古	清风庾乘龙天我怀	五言律诗
昨夜巫山下，猿声梦里长。桃花飞绿水，三月下瞿塘。雨色风吹去，南行拂楚王。高丘怀宋玉，访古一沾裳。	李白	宿巫山下	昨猿桃三雨南高访	五言律诗
白杨十字巷，北夹湖沟道。不见吴时人，空生唐年草。天地有反复，宫城尽倾倒。六帝余古丘，樵苏泣遗老。	李白	金陵白杨十字巷	白北不空天宫六樵	五言律诗
谢公离别处，风景每生愁。客散青天月，山空碧水流。池花春暎日，窗竹夜鸣秋。今古一相接，长歌怀旧游。	李白	谢公亭	谢风客山池窗今长	五言律诗
牛渚西江夜，青天无片云。登舟望秋月，空忆谢将军。余亦能高咏，斯人不可闻。明朝挂帆席，枫叶落纷纷。	李白	夜泊牛渚怀古	牛青登空余斯明枫	五言律诗
爱此溪水闲，乘流兴无极。漾楫怕鸥惊，垂竿待鱼食。波翻晓霞影，岸叠春山色。何处浣纱人，红颜未相识。	李白	姑孰十咏姑孰溪	爱乘漾垂波岸何红	五言律诗
湖与元气连，风波浩难止。天外贾客归，云间片帆起。龟游莲叶上，鸟宿芦花里。少女棹归舟，歌声逐流水。	李白	姑孰十咏丹阳湖	湖风天云龟鸟少歌	五言律诗
青山日将暝，寂寞谢公宅。竹里无人声，池中虚月白。荒庭衰草遍，废井苍苔积。惟有清风闲，时时起泉石。	李白	姑孰十咏谢公宅	青寂竹池荒废惟时	五言律诗
旷望登古台，台高极人目。叠嶂列远空，杂花间平陆。闲云入窗牖，野翠生松竹。欲览碑上文，苔侵岂堪读。	李白	姑孰十咏陵歊台	旷台叠杂闲野欲苔	五言律诗
桓公名已古，废井曾未竭。石甃冷苍苔，寒泉湛孤月。秋来桐暂落，春至桃还发。路远人罕窥，谁能见清彻。	李白	姑孰十咏桓公井	桓废石寒秋春路谁	五言律诗
野竹攒石生，含烟暎江岛。翠色落波深，虚声带寒早。龙吟曾未听，凤曲吹应好。不学蒲柳凋，贞心尝自保。	李白	姑孰十咏慈姥竹	野含翠虚龙凤不贞	五言律诗
颙望临碧空，怨情感离别。江草不知愁，岩花但争发。云山万重隔，音信千里绝。春去秋复来，相思几时歇。	李白	姑孰十咏望夫山	颙怨江岩云音春相	五言律诗
绝壁临巨川，连峰势相向。乱石流洑间，回波自成浪。但惊群木秀，莫测精灵状。更听猿夜啼，忧心醉江上。	李白	姑孰十咏牛渚矶	绝连乱回但莫更忧	五言律诗
丁令辞世人，拂衣向仙路。伏炼九丹成，方随五云去。松萝蔽幽洞，桃杏深隐处。不知曾化鹤，辽海归几度。	李白	姑孰十咏灵墟山	丁拂伏方松桃不辽	五言律诗
迥出江山上，双峰自相对。岸暎松色寒，石分浪花碎。参差远天际，缥缈晴霞外。落日舟去遥，回首沉青霭。	李白	姑孰十咏天门山	迥双岸石参缥落回	五言律诗
陶令八十日，长歌归去来。故人建昌宰，借问几时回。风落吴江雪，纷纷入酒杯。山翁今已醉，舞袖为君开。	李白	对酒醉题屈突明府厅	陶长故借风纷山舞	五言律诗
玉壶系青丝，沽酒来何迟。山花向我笑，正好衔杯时。晚酌东窗下，流莺复在兹。春风与醉客，今日乃相宜。	李白	待酒不至	玉沽山正晚流春今	五言律诗
闲坐夜明月，幽人弹素琴。忽闻悲风调，宛若寒松吟。白雪乱纤手，绿水清虚心。钟期久已没，世上无知音。	李白	月夜听卢子顺弹琴	闲幽忽宛白绿钟世	五言律诗
群峭碧摩天，逍遥不记年。拨云寻古道，倚石听流泉。花暖青牛卧，松高白鹤眠。语来江色暮，独自下寒烟。	李白	寻雍尊师隐居	群逍拨倚花松语独	五言律诗
地白风色寒，雪花大如手。笑杀陶渊明，不饮杯中酒。浪抚一张琴，虚栽五株柳。空负头上巾，吾于尔何有。	李白	嘲王历阳不肯饮酒	地雪笑不浪虚空吾	五言律诗
犬吠水声中，桃花带雨浓。树深时见鹿，溪午不闻钟。野竹分青霭，飞泉挂碧峰。无人知所去，愁倚两三松。	李白	访戴天山道士不遇	犬桃树溪野飞无愁	五言律诗
清泉暎疏松，不知几千古。寒月摇清波，流光入窗户。对此空长吟，思君意何深。无因见安道，兴尽愁人心。	李白	望月有怀	清不寒流对思无兴	五言律诗
四明有狂客，风流贺季真。长安一相见，呼我谪仙人。昔好杯中物，翻为松下尘。金龟换酒处，却忆泪沾巾。	李白	对酒忆贺监二首一	四风长呼昔翻金却	五言律诗
狂客归四明，山阴道士迎。敕赐镜湖水，为君台沼荣。人亡余故宅，空有荷花生。念此杳如梦，凄然伤我情。	李白	对酒忆贺监二首二	狂山敕为人空念凄	五言律诗
沅湘春色还，风暖烟草绿。古之伤心人，于此肠断续。予非怀沙客，但美采菱曲。所愿归东山，寸心于此足。	李白	春滞沅湘有怀山中	沅风古于予但所寸	五言律诗
雨后烟景绿，晴天散余霞。东风随春归，发我枝上花。花落时欲暮，见此令人嗟。愿游名山去，学道飞丹砂。	李白	落日忆山中	雨晴东发花见愿学	五言律诗
桃花春水生，白石今出没。摇荡女萝枝，半摇青天月。不知旧行径，初拳几枝蕨。三载夜郎还，于兹炼金骨。	李白	忆秋浦桃花旧游时窜夜郎	桃白摇半不初三于	五言律诗
涉江弄秋水，爱此荷花鲜。攀荷弄其珠，荡漾不成圆。佳人彩云里，欲赠隔远天。相思无由见，怅望凉风前。	李白	拟古十二首十一	涉爱攀荡佳欲相怅	五言律诗
瑶姬天帝女，精彩化朝云。宛转入宵梦，无心向楚君。锦衾抱秋月，绮席空兰芬。茫昧竟谁测，虚传宋玉文。	李白	感兴六首一	瑶精宛无锦绮茫虚	五言律诗
十五游神仙，仙游未曾歇。吹笙坐松风，泛瑟窥海月。西山玉童子，使我炼金骨。欲逐黄鹤飞，相呼向蓬阙。	李白	感兴六首四	十仙吹泛西使欲相	五言律诗
嘉谷隐丰草，草深苗且稀。农夫既不异，孤穗将安归。常恐委畴陇，忽与秋蓬飞。乌得荐宗庙，为君生光辉。	李白	感兴六首六	嘉草农孤常忽乌为	五言律诗
摇裔双彩凤，婉娈三青禽。往还瑶台里，鸣舞玉山岑。以欢秦娥意，复得王母心。区区精卫鸟，衔木空哀吟。	李白	寓言三首二	摇婉往鸣以复区衔	五言律诗
长安春色归，先入青门道。绿杨不自持，从风欲倾倒。海燕还秦宫，双飞入帘栊。相思不相见，托梦辽城东。	李白	寓言三首三	长先绿从海双相托	五言律诗
可叹东篱菊，茎疏叶且微。虽言异兰蕙，亦自有芳菲。未泛盈樽酒，徒沾清露辉。当荣君不采，飘落欲何依。	李白	感遇四首二	可茎虽亦未徒当飘	五言律诗
昔余闻姮娥，窃药驻云发。不自娇玉颜，方希炼金骨。飞去身莫返，含笑坐明月。紫宫夸蛾眉，随手会凋歇。	李白	感遇四首三	昔窃不方飞含紫随	五言律诗
宋玉事楚王，立身本高洁。巫山赋彩云，郢路歌白雪。举国莫能和，巴人皆卷舌。一感登徒言，恩情遂中绝。	李白	感遇四首四	宋立巫郢举巴一恩	五言律诗
得道无古今，失道还衰老。自笑镜中人，白发如霜草。扪心空叹息，问影何枯槁。桃李竟何言，终成南山皓。	李白	览镜书怀	得失自白扪问桃终	五言律诗
蜀僧抱绿绮，西下峨眉峰。为我一挥手，如听万壑松。客心洗流水，余响入霜钟。不觉碧山暮，秋云暗几重。	李白	听蜀僧濬弹琴	蜀西为如客余不秋	五言律诗
南轩有孤松，柯叶自绵幂。清风无闲时，潇洒终日夕。阴生古苔绿，色染秋烟碧。何当凌云霄，直上数千尺。	李白	南轩松	南柯清潇阴色何直	五言律诗
蟠木不雕饰，且将斤斧疏。樽成山岳势，材是栋梁余。外与金罍并，中涵玉醴虚。惭君垂拂拭，遂忝玳筵居。	李白	咏山樽二首一	蟠且樽材外中惭遂	五言律诗
醉入田家去，行歌荒野中。如何青草里，亦有白头翁。折取对明镜，宛将衰鬓同。微芳似相诮，留恨向东风。	李白	见野草中有曰白头翁者	醉行如亦折宛微留	五言律诗
园花笑芳年，池草艳春色。犹不如槿花，婵娟玉阶侧。芬荣何夭促，零落在瞬息。岂若琼树枝，终岁长翕赩。	李白	咏槿	园池犹婵芬零岂终	五言律诗
故人栖东山，自爱丘壑美。青春卧空林，白日犹不起。松风清襟袖，石潭洗心耳。羡君无纷喧，高枕碧霞里。	李白	题元丹丘山居	故自青白松石羡高	五言律诗
我家北海宅，作寺南江滨。空庭无玉树，高殿坐幽人。书带留青草，琴堂幂素尘。平生种桃李，寂灭不成春。	李白	题江夏修静寺	我作空高书琴平寂	五言律诗
吾怜宛溪好，百尺照心明。何谢新安水，千寻见底清。白沙留月色，绿竹助秋声。却笑严湍上，于今独擅名。	李白	题宛溪馆	吾百何千白绿却于	五言律诗
太守耀清威，乘闲弄晚晖。江沙横猎骑，山火绕行围。箭逐云鸿落，鹰随月兔飞。不知白日暮，欢赏夜方归。	李白	观猎	太乘江山箭鹰不欢	五言律诗
胡人吹玉笛，一半是秦声。十月吴山晓，梅花落敬亭。愁闻出塞曲，泪满逐臣缨。却望长安道，空怀恋主情。	李白	观胡人吹笛	胡一十梅愁泪却空	五言律诗
平虏将军妇，入门二十年。君心自有悦，妾宠岂能专。出解床前帐，行吟道上篇。古人不唾井，莫忘昔缠绵。	李白	平虏将军妻	平入君妾出行古莫	五言律诗
韩公吹玉笛，倜傥流英音。风吹绕钟山，万壑皆龙吟。王子停凤管，师襄掩瑶琴。余韵度江去，天涯安可寻。	李白	金陵听韩侍御吹笛	韩倜风万王师余天	五言律诗
天作云与雷，霈然德泽开。东风日本至，白雉越裳来。独弃长沙国，三年未许回。何时入宣室，更问洛阳才。	李白	放后遇恩不沾	天霈东白独三何更	五言律诗
黄鹂啄紫椹，五月鸣桑枝。我行不记日，误作阳春时。蚕老客未归，白田已缲丝。驱马又前去，扪心空自悲。	李白	白田马上闻莺	黄五我误蚕白驱扪	五言律诗
青楼何所在，乃在碧云中。宝镜挂秋水，罗衣轻春风。新妆坐落日，怅望金屏空。念此送短书，愿因双飞鸿。	李白	寄远十一首二	青乃宝罗新怅念愿	五言律诗
远忆巫山阳，花明渌江暖。踌躇未得往，泪向南云满。春风复无情，吹我梦魂断。不见眼中人，天长音信短。	李白	寄远十一首五	远花踌泪春吹不天	五言律诗
阳台隔楚水，春草生黄河。相思无日夜，浩荡若流波。流波向海去，欲见终无因。遥将一点泪，远寄如花人。	李白	寄远十一首六	阳春相浩流欲遥远	五言律诗
长短春草绿，缘阶如有情。卷施心独苦，抽却死还生。睹物知妾意，希君种后庭。闲时当采掇，念此莫相轻。	李白	寄远十一首九	长缘卷抽睹希闲念	五言律诗
月皎昭阳殿，霜清长信宫。天行乘玉辇，飞燕与君同。别有欢娱处，承恩乐未穷。谁怜团扇妾，独坐怨秋风。	李白	长信宫	月霜天飞别承谁独	五言律诗
几日相别离，门前生穞葵。寒蝉聒梧桐，日夕长鸣悲。白露湿萤火，清霜凌兔丝。空掩紫罗袂，长啼无尽时。	李白	代秋情	几门寒日白清空长	五言律诗
小姑织白纻，未解将人语。大嫂采芙蓉，溪湖千万重。长兄行不在，莫使外人逢。愿学秋胡妇，贞心比古松。	李白	湖边采莲妇	小未大溪长莫愿贞	五言律诗
明明金鹊镜，了了玉台前。拂拭交冰月，光辉何清圆。红颜老昨日，白发多去年。铅粉坐相误，照来空凄然。	李白	代美人愁镜二首一	明了拂光红白铅照	五言律诗
王家碧瑶树，一树忽先摧。海内故人泣，天涯吊鹤来。未成霖雨用，先失济川材。一罢广陵散，鸣琴更不开。	李白	自溧水道哭王炎三首三	王一海天未先一鸣	五言律诗
敬亭埋玉树，知是蒋征君。安得相如草，空余封禅文。池台空有月，词赋旧凌云。独挂延陵剑，千秋在古坟。	李白	宣城哭蒋征君华	敬知安空池词独千	五言律诗
十万羽林儿，临洮破郅支。杀添胡地骨，降足汉营旗。塞阔牛羊散，兵休帐幕移。空余陇头水，呜咽向人悲。	李白	胡无人	十临杀降塞兵空呜	五言律诗
仿佛古容仪，含愁带曙辉。露如今日泪，苔似昔年衣。有恨同湘女，无言类楚妃。寂然芳霭内，犹若待夫归。	李白	望夫石	仿含露苔有无寂犹	五言律诗
卷帘聊举目，露湿草绵芊。古岫藏云毳，空庭织碎烟。水纹愁不起，风线重难牵。尽日扶犂叟，往来江树前。	李白	对雨	卷露古空水风尽往	五言律诗
野凉疏雨歇，春色遍萋萋。鱼跃青池满，莺吟绿树低。野花妆面湿，山草纽斜齐。零落残雪片，风吹挂竹溪。	李白	晓晴	野春鱼莺野山零风	五言律诗
玉蟾离海上，白露湿花时。云畔风生爪，沙头水浸眉。乐哉弦管客，愁杀战征儿。因绝西园赏，临风一咏诗。	李白	初月	玉白云沙乐愁因临	五言律诗
四郊阴霭散，开户半蟾生。万里舒霜合，一条江练横。出时山眼白，高后海心明。为惜如团扇，长吟到五更。	李白	雨后望月	四开万一出高为长	五言律诗
江村秋雨歇，酒尽一帆飞。路历波涛去，家惟坐卧归。岛花开灼灼，汀柳细依依。别后无余事，还应埽钓矶。	李白	送客归吴	江酒路家岛汀别还	五言律诗
风静杨柳垂，看花又别离。几年同在此，今日各驱驰。峡里闻猿叫，山头见月时。殷勤一杯酒，珍重岁寒姿。	李白	送友生游峡中	风看几今峡山殷珍	五言律诗
别离杨柳青，樽酒表丹诚。古道携琴去，深山见峡迎。暖风花绕树，秋雨草沿城。自此长江内，无因夜犬惊。	李白	送袁明府任长沙	别樽古深暖秋自无	五言律诗
观鱼碧潭上，木落潭水清。日暮紫鳞跃，圆波处处生。凉烟浮竹尽，秋月照沙明。何必沧浪去，兹焉可濯缨。	李白	观鱼潭	观木日圆凉秋何兹	五言律诗
断崖如削瓜，岚光破崖绿。天河从中来，白云涨川谷。玉案赤文字，世眼不可读。摄身凌青霄，松风拂我足。	李白	题舒州司空山瀑布	断岚天白玉世摄松	五言律诗
金陵风景好，豪士集新亭。举目山河异，偏伤周𫖮情。四坐楚囚悲，不忧社稷倾。王公何慷慨，千载仰雄名。	李白	金陵新亭	金豪举偏四不王千	五言律诗
我吟传舍咏，来访真人居。烟岭迷高迹，云林隔太虚。窥庭但萧瑟，倚杖空踌躇。应化辽天鹤，归当千岁余。	李白	题许宣平庵壁	我来烟云窥倚应归	五言律诗
茫茫南与北，道直事难谐。榆荚钱生树，杨花玉糁街。尘萦游子面，蝶弄美人钗。却忆青山上，云门掩竹斋。	李白	春感诗	茫道榆杨尘蝶却云	五言律诗
焰随红日去，烟逐暮云飞。绿鬓随波散，红颜逐浪无。因何逢伍相，应是想秋胡。举袖露条脱，招我饭胡麻。	李白	句	焰烟绿红因应举招	五言律诗
嘉树蔼初绿，靡芜吐幽芳。君子不在赏，寄之云路长。路长信难越，惜此芳时歇。孤鸟去不还，缄情向天末。	韦应物	拟古诗十二首五	嘉靡君寄路惜孤缄	五言律诗
秋天无留景，万物藏光辉。落叶随风起，愁人独何依。华月屡圆缺，君还浩无期。如何雨绝天，一去音问违。	韦应物	拟古诗十二首十	秋万落愁华君如一	五言律诗
有客天一方，寄我孤桐琴。迢迢万里隔，托此传幽音。冰霜中自结，龙凤相与吟。弦以明直道，漆以固交深。	韦应物	拟古诗十二首十一	有寄迢托冰龙弦漆	五言律诗
碌碌荆山璞，卞和献君门。荆璞非有求，和氏非有恩。所献知国宝，至公不待言。是非吾欲默，此道今岂存。	韦应物	杂体五首五	碌卞荆和所至是此	五言律诗
霜露悴百草，时菊独妍华。物性有如此，寒暑其奈何。掇英泛浊醪，日入会田家。尽醉茅檐下，一生岂在多。	韦应物	效陶彭泽	霜时物寒掇日尽一	五言律诗
江汉曾为客，相逢每醉还。浮云一别后，流水十年间。欢笑情如旧，萧疏鬓已斑。何因北归去，淮上对秋山。	韦应物	淮上喜会梁川故人	江相浮流欢萧何淮	五言律诗
楚塞故人稀，相逢本不期。犹存袖里字，忽怪鬓中丝。客舍盈樽酒，江行满箧诗。更能连骑出，还似洛桥时。	韦应物	扬州偶会前洛阳卢耿主簿	楚相犹忽客江更还	五言律诗
空斋无一事，岸帻故人期。暂辍观书夜，还题玩月诗。远钟高枕后，清露卷帘时。暗觉新秋近，残河欲曙迟。	韦应物	月下会徐十一草堂	空岸暂还远清暗残	五言律诗
尘襟一潇洒，清夜得禅公。远自鹤林寺，了知人世空。惊禽翻暗叶，流水注幽丛。多谢非玄度，聊将诗兴同。	韦应物	夜偶诗客操公作	尘清远了惊流多聊	五言律诗
闲门荫堤柳，秋渠含夕清。微风送荷气，坐客散尘缨。守默共无吝，抱冲俱寡营。良时颇高会，琴酌共开情。	韦应物	与韩库部会王祠曹宅作	闲秋微坐守抱良琴	五言律诗
众乐杂军鞞，高楼邀上客。思逐花光乱，赏余山景夕。为郡访雕瘵，守程难损益。聊假一杯欢，暂忘终日迫。	韦应物	郡楼春燕	众高思赏为守聊暂	五言律诗
端居倦时燠，轻舟泛回塘。微风飘襟散，横吹绕林长。云澹水容夕，雨微荷气凉。一写悁勤意，宁用诉华觞。	韦应物	南塘泛舟会元六昆季	端轻微横云雨一宁	五言律诗
烟华方散薄，蕙气犹含露。澹景发清琴，幽期默玄悟。流连白雪意，断续回风度。掩抑虽已终，忡忡在幽素。	韦应物	司空主簿琴席	烟蕙澹幽流断掩忡	五言律诗
却足甘为笑，闲居梦杜陵。残莺知夏浅，社雨报年登。流麦非关忘，收书独不能。自然忧旷职，缄此谢良朋。	韦应物	假中对雨呈县中僚友	却闲残社流收自缄	五言律诗
厌剧辞京县，褒贤待诏书。酂侯方继业，潘令且闲居。霁后三川冷，秋深万木疏。对琴无一事，新兴复何如。	韦应物	赠萧河南	厌褒酂潘霁秋对新	五言律诗
拙直余恒守，公方尔所存。同占朱鸟克，俱起小人言。立政思悬棒，谋身类触藩。不能林下去，祗恋府廷恩。	韦应物	示从子河南尉班	拙公同俱立谋不祗	五言律诗
趋府不遑安，中宵出户看。满天星尚在，近壁烛仍残。立马频惊曙，垂帘却避寒。可怜同宦者，应悟下流难。	韦应物	趋府候晓呈两县僚友	趋中满近立垂可应	五言律诗
扫雪开幽径，端居望故人。犹残腊月酒，更值早梅春。几日东城陌，何时曲水滨。闻闲且共赏，莫待绣衣新。	韦应物	早春对雪寄前殿中元侍御	扫端犹更几何闻莫	五言律诗
凄凄去亲爱，泛泛入烟雾。归棹洛阳人，残钟广陵树。今朝此为别，何处还相遇。世事波上舟，沿洄安得住。	韦应物	初发扬子寄元大校书	凄泛归残今何世沿	五言律诗
前舟已眇眇，欲渡谁相持。秋山起暮钟，楚雨连沧海。风波离思满，宿昔容鬓改。独鸟下东南，广陵何处在。	韦应物	淮上即事寄广陵亲故	前欲秋楚风宿独广	五言律诗
忽报南昌令，乘骢入郡城。同时趋府客，此日望尘迎。文苑台中妙，冰壶幕下清。洛阳相去远，犹使故林荣。	韦应物	寄洪州幕府二十一侍御	忽乘同此文冰洛犹	五言律诗
度门能不访，冒雪屡西东。已想人如玉，遥怜马似骢。乍迷金谷路，稍变上阳宫。还比相思意，纷纷正满空。	韦应物	雪中闻李儋过门不访聊以寄	度冒已遥乍稍还纷	五言律诗
飒至池馆凉，霭然和晓雾。萧条集新荷，氤氲散高树。闲居兴方澹，默想心已屡。暂出仍湿衣，况君东城住。	韦应物	对雨寄韩库部协	飒霭萧氤闲默暂况	五言律诗
靡靡寒欲收，霭霭阴还结。晨起望南端，千林散春雪。妍光属瑶阶，乱绪陵新节。无为掩扉卧，独守袁生辙。	韦应物	对雪赠徐秀才	靡霭晨千妍乱无独	五言律诗
逦迤曙云薄，散漫东风来。青山满春野，微雨洒轻埃。吏局劳佳士，宾筵得上才。终朝狎文墨，高兴共徘徊。	韦应物	对雨赠李主簿高秀才	逦散青微吏宾终高	五言律诗
同心忽已别，昨事方成昔。幽径还独寻，绿苔见行迹。秋斋正萧散，烟水易昏夕。忧来结几重，非君不可释。	韦应物	独游西斋寄崔主簿	同昨幽绿秋烟忧非	五言律诗
幽人寂不寐，木叶纷纷落。寒雨暗深更，流萤度高阁。坐使青灯晓，还伤夏衣薄。宁知岁方晏，离居更萧索。	韦应物	寺居独夜寄崔主簿	幽木寒流坐还宁离	五言律诗
宿昔清都燕，分散各西东。车马行迹在，霜雪竹林空。方轸故五念，谁复一樽同。聊披道书暇，还此听松风。	韦应物	开元观怀旧寄李二韩二裴四	宿分车霜方谁聊还	五言律诗
谷鸟时一啭，田园春雨余。光风动林早，高窗照日初。独饮涧中水，吟咏老氏书。城阙应多事，谁忆此闲居。	韦应物	春日郊居寄万年吉少府中孚	谷田光高独吟城谁	五言律诗
暝色起烟阁，沉抱积离忧。况兹风雨夜，萧条梧叶秋。空宇感凉至，颓颜惊岁周。日夕游阙下，山水忆同游。	韦应物	秋夜南宫寄沣上弟及诸生	暝沉况萧空颓日山	五言律诗
两地俱秋夕，相望共星河。高梧一叶下，空斋归思多。方用忧人瘼，况自抱微疴。无将别来近，颜鬓已蹉跎。	韦应物	新秋夜寄诸弟	两相高空方况无颜	五言律诗
去岁郊园别，闻蝉在兰省。今岁卧南谯，蝉鸣归路永。夕响依山谷，余悲散秋景。缄书报此时，此心方耿耿。	韦应物	郊园闻蝉寄诸弟	去闻今蝉夕余缄此	五言律诗
山郡多暇日，社时放吏归。坐阁独成闷，行塘阅清辉。春风动高柳，芳园掩夕扉。遥思里中会，心绪怅微微。	韦应物	社日寄崔都水及诸弟群属	山社坐行春芳遥心	五言律诗
暮节看已谢，兹晨愈可惜。风澹意伤春，池寒花敛夕。对酒始依依，怀人还的的。谁当曲水行，相思寻旧迹。	韦应物	三月三日寄诸弟兼怀崔都水	暮兹风池对怀谁相	五言律诗
吏散门阁掩，鸟鸣山郡中。远念长江别，俯觉座隅空。舟泊南池雨，簟卷北楼风。并罢芳樽燕，为怆昨时同。	韦应物	寄杨协律	吏鸟远俯舟簟并为	五言律诗
无术谬称简，素餐空自嗟。秋斋雨成滞，山药寒始华。濩落人皆笑，幽独岁逾赊。唯君出尘意，赏爱似山家。	韦应物	郡斋赠王卿	无素秋山濩幽唯赏	五言律诗
室虚多凉气，天高属秋时。空庭夜风雨，草木晓离披。简书日云旷，文墨谁复持。聊因遇澄静，一与道人期。	韦应物	简恒璨	室天空草简文聊一	五言律诗
一别十年事，相逢淮海滨。还思洛阳日，更话府中人。且对清觞满，宁知白发新。匆匆何处去，车马冒风尘。	韦应物	赠崔员外	一相还更且宁匆车	五言律诗
山僧一相访，吏案正盈前。出处似殊致，喧静两皆禅。暮春华池宴，清夜高斋眠。此道本无得，宁复有忘筌。	韦应物	赠琮公	山吏出喧暮清此宁	五言律诗
守郡卧秋阁，四面尽荒山。此时听夜雨，孤灯照窗间。药园日芜没，书帷长自闲。惟当上客至，论诗一解颜。	韦应物	简郡中诸生	守四此孤药书惟论	五言律诗
今朝郡斋冷，忽念山中客。涧底束荆薪，归来煮白石。欲持一瓢酒，远慰风雨夕。落叶满空山，何处寻行迹。	韦应物	寄全椒山中道士	今忽涧归欲远落何	五言律诗
春风驻游骑，晚景澹山晖。一问清泠子，独掩荒园扉。草木雨来长，里闾人到稀。方从广陵宴，花落未言归。	韦应物	寄裴处士	春晚一独草里方花	五言律诗
余辞郡符去，尔为外事牵。宁知风雪夜，复此对床眠。始话南池饮，更咏西楼篇。无将一会易，岁月坐推迁。	韦应物	示全真元常	余尔宁复始更无岁	五言律诗
可怜白雪曲，未遇知音人。恓惶戎旅下，蹉跎淮海滨。涧树含朝雨，山鸟哢余春。我有一瓢酒，可以慰风尘。	韦应物	简卢陟	可未恓蹉涧山我可	五言律诗
寝扉临碧涧，晨起澹忘情。空林细雨至，圆文遍水生。永日无余事，山中伐木声。知子尘喧久，暂可散烦缨。	韦应物	西涧即事示卢陟	寝晨空圆永山知暂	五言律诗
始罢永阳守，复卧浔阳楼。悬槛飘寒雨，危堞侵江流。迨兹闻雁夜，重忆别离秋。徒有盈樽酒，镇此百端忧。	韦应物	登郡寄京师诸季淮南子弟	始复悬危迨重徒镇	五言律诗
西垣草诏罢，南宫忆上才。月临兰殿出，凉自凤池来。松桂生丹禁，鸳鹭集云台。托身各有所，相望徒徘徊。	韦应物	和张舍人夜直中书寄吏部刘	西南月凉松鸳托相	五言律诗
请告严程尽，西归道路寒。欲陪鹰隼集，犹恋鹡鸰单。洛邑人全少，嵩高雪尚残。满台谁不故，报我在微官。	韦应物	李五席送李主簿归西台	请西欲犹洛嵩满报	五言律诗
江上宣城郡，孤舟远到时。云林谢家宅，山水敬亭祠。纲纪多闲日，观游得赋诗。都门且尽醉，此别数年期。	韦应物	送宣城路录事	江孤云山纲观都此	五言律诗
情人南楚别，复咏在原诗。忽此嗟歧路，还令泣素丝。风波朝夕远，音信往来迟。好去扁舟客，青云何处期。	韦应物	送李二归楚州	情复忽还风音好青	五言律诗
官闲得去住，告别恋音徽。旧国应无业，他乡到是归。楚山明月满，淮甸夜钟微。何处孤舟泊，遥遥心曲违。	韦应物	送元仓曹归广陵	官告旧他楚淮何遥	五言律诗
三为百里宰，已过十余年。祗叹官如旧，旋闻邑屡迁。鱼盐滨海利，姜蔗傍湖田。到此安氓俗，琴堂又晏然。	韦应物	送唐明府赴溧水	三已祗旋鱼姜到琴	五言律诗
莫叹都门路，归无驷马车。绣衣犹在箧，芸阁已观书。沃野收红稻，长江钓白鱼。晨飡亦可荐，名利欲何如。	韦应物	送张侍御秘书江左觐省	莫归绣芸沃长晨名	五言律诗
名因定鼎地，门对凿龙山。水北楼台近，城南车马还。稍开芳野静，欲掩暮钟闲。去此无嗟屈，前贤尚抱关。	韦应物	赋得鼎门送卢耿赴任	名门水城稍欲去前	五言律诗
游子欲言去，浮云那得知。偏能见行色，自是独伤离。晚带城遥暗，秋生峰尚奇。还因朔吹断，匹马与相随。	韦应物	赋得浮云起离色送郑述诚	游浮偏自晚秋还匹	五言律诗
楚江微雨里，建业暮钟时。漠漠帆来重，冥冥鸟去迟。海门深不见，浦树远含滋。相送情无限，沾襟比散丝。	韦应物	赋得暮雨送李胄	楚建漠冥海浦相沾	五言律诗
无嗟千里远，亦是宰王畿。策马雨中去，逢人关外稀。邑传榆石在，路绕晋山微。别思方萧索，新秋一叶飞。	韦应物	送榆次林明府	无亦策逢邑路别新	五言律诗
试吏向嵩阳，春山踯躅芳。腰垂新绶色，衣满旧芸香。乔树别时绿，客程关外长。祗应传善政，日夕慰高堂。	韦应物	送黎六郎赴阳翟少府	试春腰衣乔客祗日	五言律诗
思亲自当去，不第未蹉跎。家住青山下，门前芳草多。秭归通远徼，巫峡注惊波。州举年年事，还期复几何。	韦应物	送别覃孝廉	思不家门秭巫州还	五言律诗
雄藩车马地，作尉有光辉。满席宾常侍，阗街烛夜归。关河征斾远，烟树夕阳微。到处无留滞，梁园花欲稀。	韦应物	送开封卢少府	雄作满阗关烟到梁	五言律诗
下第常称屈，少年心独轻。拜亲归海畔，似舅得诗名。晚对青山别，遥寻芳草行。还期应不远，寒露湿芜城。	韦应物	送槐广落第归扬州	下少拜似晚遥还寒	五言律诗
少年初带印，汾上又经过。芳草归时遍，情人故郡多。禁钟春雨细，宫树野烟和。相望东桥别，微风起夕波。	韦应物	送汾城王主簿	少汾芳情禁宫相微	五言律诗
邑带洛阳道，年年应此行。当时匹马客，今日县人迎。暮雨投关郡，春风别帝城。东西殊不远，朝夕待佳声。	韦应物	送渑池崔主簿	邑年当今暮春东朝	五言律诗
轺驾一封急，蜀门千岭曛。讵分江转字，但见路缘云。山馆夜听雨，秋猿独叫群。无为久留滞，圣主待遗文。	韦应物	送颜司议使蜀访图书	轺蜀讵但山秋无圣	五言律诗
东郊暮草歇，千里夏云生。立马愁将夕，看山独送行。依微吴苑树，迢递晋陵城。慰此断行别，邑人多颂声。	韦应物	奉送从兄宰晋陵	东千立看依迢慰邑	五言律诗
明经有清秩，当在石渠中。独往宣城郡，高斋谒谢公。寒原正芜漫，夕鸟自西东。秋日不堪别，凄凄多朔风。	韦应物	送五经赵随登科授广德尉	明当独高寒夕秋凄	五言律诗
上国旅游罢，故园生事微。风尘满路起，行人何处归。留思芳树饮，惜别暮春晖。几日投关郡，河山对掩扉。	韦应物	送姚孙还河中	上故风行留惜几河	五言律诗
季弟仕谯都，元兄坐兰省。言访始忻忻，念离当耿耿。嵯峨夏云起，迢遰山川永。登高望去尘，纷思终难整。	韦应物	送苏评事	季元言念嵯迢登纷	五言律诗
荒林翳山郭，积水成秋晦。端居意自违，况别亲与爱。欢筵慊未足，离灯悄已对。还当掩郡阁，伫君方此会。	韦应物	送元锡杨凌	荒积端况欢离还伫	五言律诗
秋风入疏户，离人起晨朝。山郡多风雨，西楼更萧条。嗟予淮海老，送子关河遥。同来不同去，沉忧宁复消。	韦应物	送中弟	秋离山西嗟送同沉	五言律诗
岁中始再觏，方来又解携。才留野艇语，已忆故山栖。幽涧人夜汲，深林鸟长啼。还持郡斋酒，慰子霜露凄。	韦应物	重送丘二十二还临平山居	岁方才已幽深还慰	五言律诗
忘兹适越意，爱我郡斋幽。野情岂好谒，诗兴一相留。远水带寒树，阊门望去舟。方伯怜文士，无为成滞游。	韦应物	送崔叔清游越	忘爱野诗远阊方无	五言律诗
佳期不可失，终愿枉衡门。南陌人犹度，西林日未昏。庭前空倚杖，花里独留樽。莫道无来驾，知君有短辕。	韦应物	期卢嵩枉书称日暮无马不赴	佳终南西庭花莫知	五言律诗
相逢且对酒，相问欲何如。数岁犹卑吏，家人笑着书。告归应未得，荣宦又知疏。日日生春草，空令忆旧居。			相相数家告荣日空	五言律诗
掾局劳才子，新诗动洛川。运筹知决胜，聚米似论边。宴罢常分骑，晨趋又比肩。莫嗟年鬓改，郎署定推先。	韦应物	酬豆卢仓曹题库壁见示	掾新运聚宴晨莫郎	五言律诗
解鞍先几日，款曲见新诗。定向公堂醉，遥怜独去时。叶沾寒雨落，钟度远山迟。晨策已云整，当同林下期。	韦应物	寄酬李博士永宁主簿叔厅见	解款定遥叶钟晨当	五言律诗
朗月分林霭，遥管动离声。故欢良已阻，空宇澹无情。窈窕云雁没，苍茫河汉横。兰草不可荅，冲襟徒自盈。	韦应物	荅崔主簿倬	朗遥故空窈苍兰冲	五言律诗
铅钝谢贞器，时秀猥见称。岂如白玉仙，方与紫霞升。清诗舞艳雪，孤抱莹玄冰。一枝非所贵，怀书思武陵。	韦应物	荅徐秀才	铅时岂方清孤一怀	五言律诗
挂缨守贫贱，积雪卧郊园。叔父亲降趾，壶觞携到门。高斋乐宴罢，清夜道心存。即此同疏氏，可以一忘言。	韦应物	奉酬处士叔见示	挂积叔壶高清即可	五言律诗
郊园夏雨歇，闲院绿阴生。职事方无效，幽赏独违情。物色坐如见，离抱怅多盈。况感夕凉气，闻此乱蝉鸣。	韦应物	荅端	郊闲职幽物离况闻	五言律诗
班杨秉文史，对院自为邻。余香掩阁去，迟日看花频。似雪飘阊阖，从风点近臣。南宫有芳树，不并禁垣春。	韦应物	答史馆张学士段柳庶子学士	班对余迟似从南不	五言律诗
遗民爱精舍，乘犊入青山。来署高阳里，不遇白衣还。礼贤方化俗，闻风自款关。况子逸群士，栖息蓬蒿间。	韦应物	答裴处士	遗乘来不礼闻况栖	五言律诗
天生逸世姿，竹马不曾骑。览卷冰将释，援毫露欲垂。金貂传几叶，玉树长新枝。荣禄何妨早，甘罗亦小儿。	韦应物	奉和张大夫戏示青山郎	天竹览援金玉荣甘	五言律诗
终日愧无政，与君聊散襟。城根山半腹，亭影水中心。朗咏竹窗静，野情花迳深。那能有余兴，不作剡溪寻。	韦应物	酬秦征君徐少府春日见寄	终与城亭朗野那不	五言律诗
南北与山邻，蓬庵庇一身。繁霜疑有雪，荒草似无人。遂性在耕稼，所交唯贱贫。何掾张椽傲，每重德璋亲。	韦应物	冬夜宿司空曙野居因寄酬赠	南蓬繁荒遂所何每	五言律诗
客从东方来，衣上灞陵雨。问客何为来，采山因买斧。冥冥花正开，飏飏燕新乳。昨别今已春，鬓丝生几缕。	韦应物	长安遇冯著	客衣问采冥飏昨鬓	五言律诗
孤舟欲夜发，祗为访情人。此地忽相遇，留连意更新。停杯嗟别久，对月言家贫。一问临邛令，如何待上宾。	韦应物	将发楚州经宝应县访李二忽	孤祗此留停对一如	五言律诗
结茅临古渡，卧见长淮流。窗里人将老，门前树已秋。寒山独过雁，暮雨远来舟。日夕逢归客，那能忘旧游。	韦应物	淮上遇洛阳李主簿	结卧窗门寒暮日那	五言律诗
一台称二妙，归路望行尘。俱是攀龙客，空为避马人。见招翻跼蹐，相问良殷勤。日日吟趋府，弹冠岂有因。	韦应物	路逢崔元二侍御避马见招以	一归俱空见相日弹	五言律诗
借问堤上柳，青青为谁春。空游昨日地，不见昨日人。缭绕万家井，往来车马尘。莫道无相识，要非心所亲。	韦应物	有所思	借青空不缭往莫要	五言律诗
雨歇万井春，柔条已含绿。徘徊洛阳陌，惆怅杜陵曲。游丝正高下，啼鸟还断续。有酒今不同，思君莹如玉。	韦应物	春中忆元二	雨柔徘惆游啼有思	五言律诗
故人谪遐远，留砚宠斯文。白水浮香墨，清池满夏云。念离心已永，感物思徒纷。未有桂阳使，裁书一报君。	韦应物	对韩少尹所赠砚有怀	故留白清念感未裁	五言律诗
冷食方多病，开襟一忻然。终令思故郡，烟火满晴川。杏粥犹堪食，榆羹已稍煎。唯恨乖亲燕，坐度此芳年。	韦应物	清明日忆诸弟	冷开终烟杏榆唯坐	五言律诗
改序念芳辰，烦襟倦日永。夏木已成阴，公门昼恒静。长风始飘阁，叠云才吐岭。坐想离居人，还当惜徂景。	韦应物	立夏日忆京师诸弟	改烦夏公长叠坐还	五言律诗
山郭恒悄悄，林月亦娟娟。景清神已澄，事简虑绝牵。秋塘遍衰草，晓露洗红莲。不见心所爱，兹赏岂为妍。	韦应物	晓至园中忆诸弟崔都水	山林景事秋晓不兹	五言律诗
微雨洒高林，尘埃自萧散。耿耿心未平，沉沉夜方半。独惊长簟冷，遽觉愁鬓换。谁能当此夕，不有盈襟叹。	韦应物	雨夜感怀	微尘耿沉独遽谁不	五言律诗
夏首云物变，雨余草木繁。池荷初踮水，林花已扫园。萦丛蝶尚乱，依阁鸟犹喧。对此残芳月，忆在汉陵原。	韦应物	始夏南园思旧里	夏雨池林萦依对忆	五言律诗
落帆逗淮镇，停舫临孤驿。浩浩风起波，冥冥日沉夕。人归山郭暗，雁下芦洲白。独夜忆秦关，听钟未眠客。	韦应物	夕次盱眙县	落停浩冥人雁独听	五言律诗
思怀耿如昨，季月已云暮。忽惊年复新，独恨人成故。冰池始泮绿，梅楦还飘素。淑景方转延，朝朝自难度。	韦应物	除日	思季忽独冰梅淑朝	五言律诗
迢迢芳园树，列映清池曲。对此伤人心，还如故时绿。风条洒余霭，露叶承新旭。佳人不再攀，下有往来躅。	韦应物	鼓吹曲辞芳树	迢列对还风露佳下	五言律诗
空蒙不自定，况值暄风度。旧赏逐流年，新愁忽盈素。才萦下苑曲，稍满东城路。人意有悲欢，时芳独如故。	韦应物	叹杨花	空况旧新才稍人时	五言律诗
已谓心苦伤，如何日方永。无人不昼寝，独坐山中静。悟澹将遣虑，学空庶遗境。积俗易为侵，愁来复难整。	韦应物	夏日	已如无独悟学积愁	五言律诗
幽独自盈抱，阴淡亦连朝。空斋对高树，疏雨共萧条。巢燕翻泥湿，蕙花依砌消。端居念往事，倏忽苦惊飙。	韦应物	闲斋对雨	幽阴空疏巢蕙端倏	五言律诗
庭树转萧萧，阴虫还戚戚。独向高斋眠，夜闻寒雨滴。微风时动牖，残灯尚留壁。惆怅平生怀，偏来委今夕。	韦应物	秋夜二首一	庭阴独夜微残惆偏	五言律诗
霜露已凄凄，星汉复昭回。朔风中夜起，惊鸿千里来。萧条凉叶下，寂寞清砧哀。岁晏仰空宇，心事若寒灰。	韦应物	秋夜二首二	霜星朔惊萧寂岁心	五言律诗
岁月转芜漫，形影长寂寥。仿佛觏微梦，感叹起中宵。绵思霭流月，惊魂飒回飙。谁念兹夕永，坐令颜鬓凋。	韦应物	感梦	岁形仿感绵惊谁坐	五言律诗
洛京十载别，东林访旧扉。山河不可望，存没意多违。时迁迹尚在，同去独来归。还见窗中鸽，日暮绕庭飞。	韦应物	同德精舍旧居伤怀	洛东山存时同还日	五言律诗
客车名未灭，没世恨应长。斜月知何照，幽林判自芳。故人惊逝水，寒雀噪空墙。不是平生旧，遗踪要可伤。	韦应物	同李二过亡友郑子故第	客没斜幽故寒不遗	五言律诗
宁知府中吏，故宅一徘徊。历阶存往敬，瞻位泣余哀。废井没荒草，阴牖生绿笞。门前车马散，非复昔时来。	韦应物	至开化里寿春公故宅	宁故历瞻废阴门非	五言律诗
霜雪皎素丝，何意坠墨池。青苍犹可濯，黑色不可移。女工再三叹，委弃当此时。岁寒虽无褐，机杼谁肯施。	韦应物	感事	霜何青黑女委岁机	五言律诗
高台一悄望，远树间朝晖。但见东西骑，坐令心赏违。始霁郊原绿，暮春啼鸟稀。徒然对芳物，何能独醉归。	韦应物	台上迟客	高远但坐始暮徒何	五言律诗
端令倚悬槛，长望抱沉忧。宁知故园月，今夕在兹楼。衰莲送余馥，华露湛新秋。坐见苍林变，清辉怆已休。	韦应物	楼中月夜	端长宁今衰华坐清	五言律诗
何处醉春风，长安西复东。不因俱罢职，岂得此时同。贳酒宣平里，寻芳下苑中。往来杨柳陌，犹避昔年骢。	韦应物	陪元侍御春游	何长不岂贳寻往犹	五言律诗
官舍耿深夜，佳月喜同游。横河俱半落，泛露忽惊秋。散彩疏群树，分规澄素流。心期与浩景，苍苍殊未收。	韦应物	府舍月游	官佳横泛散分心苍	五言律诗
野水滟长塘，烟花乱晴日。氤氲绿树多，苍翠千山出。游鱼时可见，新荷尚未密。屡往心独闲，恨无理人术。	韦应物	任鄠令渼陂游眺	野烟氤苍游新屡恨	五言律诗
东风散余冱，陂水淡已绿。烟芳何处寻，杳蔼春山曲。新禽哢暄节，晴光泛嘉木。一与诸君游，华觞忻见属。	韦应物	西郊游瞩	东陂烟杳新晴一华	五言律诗
水曲一追游，游人重怀恋。婵娟昨夜月，还向波中见。惊禽栖不定，流芳寒未遍。携手更何时，伫看花似霰。	韦应物	再游西郊渡	水游婵还惊流携伫	五言律诗
时事方扰扰，幽赏独悠悠。弄泉朝涉涧，采石夜归州。挥翰题苍峭，下马历嵌丘。所爱唯山水，到此即淹留。	韦应物	游西山	时幽弄采挥下所到	五言律诗
川明气已变，岩寒云尚拥。南亭草心绿，春塘泉脉动。景煦听禽响，雨余看柳重。逍遥池馆华，益愧专城宠。	韦应物	春游南亭	川岩南春景雨逍益	五言律诗
密竹行已远，子归啼更深。绿池芳草气，闲斋春树阴。晴蝶飘兰迳，游蜂绕花心。不遇君携手，谁复此幽寻。	韦应物	与卢陟同游永定寺北池僧斋	密子绿闲晴游不谁	五言律诗
野水烟鹤唳，楚天云雨空。玩舟清景晚，垂钓绿蒲中。落花飘旅衣，归流澹清风。缘源不可极，远树但青葱。	韦应物	游溪	野楚玩垂落归缘远	五言律诗
夏衣始轻体，游步爱僧居。果园新雨后，香台照日初。绿阴生昼静，孤花表春余。符竹方为累，形迹一来疏。	韦应物	游开元精舍	夏游果香绿孤符形	五言律诗
朝下抱余素，地高心本闲。如何趋府客，罢秩见秋山。疏树共寒意，游禽同暮还。因君悟清景，西望一开颜。	韦应物	同韩郎中闲庭南望秋景	朝地如罢疏游因西	五言律诗
清露澄境远，旭日照林初。一望秋山净，萧条形迹疏。登原忻时稼，采菊行故墟。方愿沮溺耦，淡泊守田庐。	韦应物	秋郊作	清旭一萧登采方淡	五言律诗
青苔幽巷遍，新林露气微。经声在深竹，高斋独掩扉。憩树爱岚岭，听禽悦朝晖。方耽静中趣，自与尘事违。	韦应物	神静师院	青新经高憩听方自	五言律诗
山景寂已晦，野寺变苍苍。夕风吹高殿，露叶散林光。清钟始戒夜，幽禽尚归翔。谁复掩扉卧，不咏南轩凉。	韦应物	精舍纳凉	山野夕露清幽谁不	五言律诗
北邻有幽竹，潜筠穿我庐。往来地已密，心乐道者居。残花回往节，轻条荫夏初。闻钟北窗起，啸傲永日余。	韦应物	道晏寺主院	北潜往心残轻闻啸	五言律诗
结茅临绝岸，隔水闻清磬。山水旷萧条，登临散情性。稍指缘原骑，还寻汲涧迳。长啸倚亭树，怅然川光暝。	韦应物	义演法师西斋	结隔山登稍还长怅	五言律诗
高年不复出，门径众草生。时夏方新雨，果药发余荣。疏澹下林景，流暮幽禽情。身名两俱遣，独此野寺行。	韦应物	昙智禅师院	高门时果疏流身独	五言律诗
释子喜相偶，幽林俱避喧。安居同僧夏，清夜讽道言。对阁景恒晏，步庭阴始繁。逍遥无一事，松风入南轩。	韦应物	起度律师同居东斋院	释幽安清对步逍松	五言律诗
曹溪旧弟子，何缘住此山。世有征战事，心将流水闲。埽林驱虎出，宴坐一林间。藩守宁为重，拥骑造云关。	韦应物	诣西山深师	曹何世心埽宴藩拥	五言律诗
池上鸣佳禽，僧斋日幽寂。高林晚露清，红药无人摘。春水不生烟，荒冈筠翳石。不应朝夕游，良为蹉跎客。	韦应物	游南斋	池僧高红春荒不良	五言律诗
清露夏天晓，荒园野气通。水禽遥泛雪，池莲迥披红。幽林讵知暑，环舟似不穷。顿洒尘喧意，长啸满襟风。	韦应物	南园	清荒水池幽环顿长	五言律诗
亭宇丽朝景，帘牖散暄风。小山初构石，珍树正然红。弱藤已扶树，幽兰欲成丛。芳心幸如此，佳人时不同。	韦应物	西亭	亭帘小珍弱幽芳佳	五言律诗
群木昼阴静，北窗凉气多。闲居逾时节，夏云已嵯峨。搴叶爱繁绿，缘涧弄惊波。岂为论夙志，对此青山阿。	韦应物	夏景园庐	群北闲夏搴缘岂对	五言律诗
居士近依僧，青山结茅屋。疏松映岚晚，春池含苔绿。繁华冒阳岭，新禽响幽谷。长啸攀乔林，慕兹高世躅。	韦应物	题郑弘宪侍御遗爱草堂	居青疏春繁新长慕	五言律诗
借地结茅栋，横竹挂朝衣。秋园雨中绿，幽居尘事违。阴井夕虫乱，高林霜果稀。子有白云意，构此想岩扉。	韦应物	题郑拾遗草堂	借横秋幽阴高子构	五言律诗
河汉有秋意，南宫生早凉。玉漏殊杳杳，云阙更苍苍。华灯发新焰，轻烟浮夕香。顾迹知为忝，束带愧周行。	韦应物	夜直省中	河南玉云华轻顾束	五言律诗
萧条竹林院，风雨丛兰折。幽鸟林上啼，青苔人迹绝。燕居日已永，夏木纷成结。几阁积群书，时来北窗阅。	韦应物	燕居即事	萧风幽青燕夏几时	五言律诗
北斋有凉气，嘉树对层城。重门永日掩，清池夏云生。遇此庭讼简，始闻蝉初鸣。逾怀故园怆，默默以缄情。	韦应物	夏景端居即事	北嘉重清遇始逾默	五言律诗
似与尘境绝，萧条斋舍秋。寒花独经雨，山禽时到州。清觞养真气，玉书示道流。岂将符守恋，幸已栖心幽。	韦应物	郡中西斋	似萧寒山清玉岂幸	五言律诗
子有新岁庆，独此苦寒归。夜叩竹林寺，山行雪满衣。深炉正燃火，空斋共掩扉。还将一尊对，无言百事违。	韦应物	永定寺喜辟强夜至	子独夜山深空还无	五言律诗
山阳遗韵在，林端横吹惊。响迥凭高阁，曲怨绕秋城。淅沥危叶振，萧瑟凉气生。始遇兹管赏，已怀故园情。	韦应物	楼中阅清管	山林响曲淅萧始已	五言律诗
晴明寒食好，春园百卉开。彩绳拂花去，轻球度阁来。长歌送落日，缓吹逐残杯。非关无烛罢，良为羁思催。	韦应物	寒食	晴春彩轻长缓非良	五言律诗
人世拘形迹，别去间山川。岂意灵仙偶，相望亦弥年。夕衣清露湿，晨驾秋风前。临欢定不住，当为何所牵。	韦应物	七夕	人别岂相夕晨临当	五言律诗
暗窗凉叶动，秋天寝席单。忧人半夜起，明月在林端。一与清景遇，每忆平生欢。如何方恻怆，披衣露更寒。	韦应物	秋夜	暗秋忧明一每如披	五言律诗
空堂岁已晏，密室独安眠。厌筿夜偏积，覆阁晓逾妍。连山暗古郡，惊风散一川。此时骑马出，忽省京华年。	韦应物	雪中	空密厌覆连惊此忽	五言律诗
萧屑杉松声，寂寥寒夜虑。州贫人吏稀，雪满山城曙。春塘看幽谷，栖禽愁未去。开闱正乱流，宁辨花枝处。	韦应物	对春雪	萧寂州雪春栖开宁	五言律诗
月暗竹亭幽，萤光拂席流。还思故园夜，更度一年秋。自惬观书兴，何惭秉烛游。府中徒冉冉，明发好归休。	韦应物	夜对流萤作	月萤还更自何府明	五言律诗
夏条绿已密，朱萼缀明鲜。炎炎日正午，灼灼火俱燃。翻风适自乱，照水复成妍。归视窗间字，荧煌满眼前。	韦应物	夏花明	夏朱炎灼翻照归荧	五言律诗
何人树萱草，对此郡斋幽。本是忘忧物，今夕重生忧。丛疏露始滴，芳余蝶尚留。还思杜陵圃，离披风雨秋。	韦应物	对萱草	何对本今丛芳还离	五言律诗
朝红争景新，夕素含露翻。妍姿如有意，流芳复满园。单栖守远郡，永日掩重门。不与花为偶，终遣与谁言。	韦应物	对杂花	朝夕妍流单永不终	五言律诗
洁性不可污，为饮涤尘烦。此物信灵味，本自出山原。聊因理郡余，率尔植荒园。喜随众草长，得与幽人言。	韦应物	喜园中茶生	洁为此本聊率喜得	五言律诗
山花夹径幽，古甃生苔涩。胡床理事余，玉琴承露湿。朝与诗人赏，夜携禅客入。自是尘外踪，无令吏趋急。	韦应物	花径	山古胡玉朝夜自无	五言律诗
对殿含凉气，裁规覆清沼。衰红受露多，余馥依人少。萧萧远尘迹，飒飒凌秋晓。节谢客来稀，回塘方独绕。	韦应物	慈恩寺南池秋荷咏	对裁衰余萧飒节回	五言律诗
远学临海峤，横此莓苔石。郡斋三四峰，如有灵仙迹。方愁暮云滑，始照寒池碧。自与幽人期，逍遥竟朝夕。	韦应物	题石桥	远横郡如方始自逍	五言律诗
徂夏暑未晏，蝉鸣景已曛。一听知何处，高树但侵云。响悲遇衰齿，节谢属离群。还忆郊园日，独向涧中闻。	韦应物	始闻夏蝉	徂蝉一高响节还独	五言律诗
误点能成物，迷真许一时。笔端来已久，座上去何迟。顾白曾无变，听鸡不复疑。讵劳才子赏，为入国人诗。	韦应物	咏徐正字画青蝇	误迷笔座顾听讵为	五言律诗
俗吏闲居少，同人会面难。偶随香署客，来访竹林欢。暮馆花微落，春城雨暂寒。瓮间聊共酌，莫使宦情阑。	韦应物	陪王郎中寻孔征君	俗同偶来暮春瓮莫	五言律诗
独有宦游人，偏惊物候新。云霞出海曙，梅柳渡江春。淑气催黄鸟，晴光照绿苹。忽闻歌苦调，归思欲沾巾。	韦应物	和晋陵陆丞早春游望	独偏云梅淑晴忽归	五言律诗
积雨细纷纷，饥寒命不分。揽衣愁见肘，窥镜觅从文。九陌成泥海，千山尽湿云。龙钟驱款段，到处倍思君。	刘湾	对雨愁闷寄钱大郎中	积饥揽窥九千龙到	五言律诗
众芳春竞发，寒菊露偏滋。受气何曾异，开花独自迟。晚成犹有分，欲采未过时。勿弃东篱下，看随秋草衰。	刘湾	即席赋露中菊	众寒受开晚欲勿看	五言律诗
清明暮春里，怅望北山陲。燧火开新焰，桐花发故枝。沉冥惭岁物，欢宴阻朋知。不及林间鸟，迁乔并羽仪。	孙昌胤	清明	清怅燧桐沉欢不迁	五言律诗
京邑叹离群，江楼喜遇君。开筵当九日，泛菊外浮云。朗咏山川霁，酣歌物色新。君看酒中意，未肯丧斯文。	孙昌胤	和司空曙刘眘虚九日送人	京江开泛朗酣君未	五言律诗
共襆台郎被，俱褰郡守帷。罚金殊往日，鸣玉幸同时。五马来何晚，双鱼赠已迟。江头望乡月，无夜不相思。	张谓	寄崔沣州	共俱罚鸣五双江无	五言律诗
楚地劳行役，秦城罢鼓鼙。舟移洞庭岸，路出武陵溪。江月随人影，山花趁马蹄。离魂将别梦，先已到关西。	张谓	送裴侍御归上都	楚秦舟路江山离先	五言律诗
事佛轻金印，勤王度玉关。不知从树下，还肯到人间。楚水青莲净，吴门白日闲。圣朝须助理，绝莫爱东山。	张谓	送青龙一公	事勤不还楚吴圣绝	五言律诗
天朝辟书下，风宪取才难。更谒麒麟殿，重簪獬豸冠。月明湘水夜，霜重桂林寒。别后头堪白，时时镜里看。	张谓	送韦侍御赴上都	天风更重月霜别时	五言律诗
忠义三朝许，威名四海闻。更乘归鲁诏，犹忆破胡勋。别路逢霜雨，行营对雪云。明朝郭门外，长揖大将军。	张谓	饯田尚书还兖州	忠威更犹别行明长	五言律诗
避马台中贵，登车岭外遥。还因贡赋礼，来谒大明朝。地入商山路，乡连渭水桥。承恩返南越，尊酒重相邀。	孙逖	送杜侍御赴上都	避登还来地乡承尊	五言律诗
何处堪留客，香林隔翠微。薜萝通驿骑，山竹挂朝衣。霜引台乌集，风惊塔雁飞。饮茶胜饮酒，聊以送将归。	张谓	道林寺送莫侍御	何香薜山霜风饮聊	五言律诗
少小客游梁，依然似故乡。城池经战阵，人物恨存亡。夏雨桑条绿，秋风麦穗黄。有书无寄处，相送一沾裳。	张谓	别睢阳故人	少依城人夏秋有相	五言律诗
亭子春城外，朱门向绿林。柳枝经雨重，松色带烟深。漉酒迎山客，穿池集水禽。白云常在眼，聊足慰人心。	张谓	郡南亭子宴	亭朱柳松漉穿白聊	五言律诗
旌节临溪口，寒郊斗觉暄。红亭移酒席，画鹢逗江村。云带歌声飏，风飘舞袖翻。花间催秉烛，川上欲黄昏。	张谓	早春陪崔中丞浣花溪宴得暄	旌寒红画云风花川	五言律诗
正月风光好，逢君上客稀。晓风催鸟啭，春雪带花飞。堂上吹金管，庭前试舞衣。俸钱供酒债，行子未须归。	张谓	䜩郑伯玙宅	正逢晓春堂庭俸行	五言律诗
北斗回新岁，东园值早春。竹风能醒酒，花月解留人。邑宰陶元亮，山家郑子真。平生颇同道，相见日相亲。	张谓	夜同宴用人字	北东竹花邑山平相	五言律诗
夜色带寒烟，灯花拂更然。残妆添石黛，艳舞落金钿。掩笑须欹扇，迎歌乍动弦。不知巫峡雨，何事海西边。	张谓	扬州雨中张十七宅观妓	夜灯残艳掩迎不何	五言律诗
古戍依重险，高楼见五梁。山根盘驿道，河水浸城墙。庭树巢鹦鹉，园花隐麝香。忽然江浦上，忆作捕鱼郎。	张谓	登金陵临江驿楼	古高山河庭园忽忆	五言律诗
八月洞庭秋，潇湘水北流。还家万里梦，为客五更愁。不用开书帙，偏宜上酒楼。故人京洛满，何日复同游。	张谓	同王征君湘中有怀	八潇还为不偏故何	五言律诗
堦下双梅树，春来画不成。晚时花未落，阴处叶难生。摘子防人到，攀枝畏鸟惊。风光先占得，桃李莫相轻。	张谓	官舍早梅	堦春晚阴摘攀风桃	五言律诗
学凤年犹小，乘龙日尚赊。初封千户邑，忽驾五云车。地接金人岸，山通玉女家。秋风何太早，吹落禁园花。	张谓	玉清公主挽歌	学乘初忽地山秋吹	五言律诗
山店不凿井，百家同一泉。晚来南村黑，雨色和人烟。霜畦吐寒菜，沙雁噪河田。隐者不可见，天坛飞鸟边。	岑参	宿东谿王屋李隐者	山百晚雨霜沙隐天	五言律诗
崷崪空城烟，凄清寒山景。秋风引归梦，昨夜到汝颍。近寺闻钟声，映陂见树影。所思何由见，东北徒引领。	岑参	郊行寄杜位	崷凄秋昨近映所东	五言律诗
数子皆故人，一时吏宛叶。经年总不见，书札徒满箧。斜日半空庭，旋风走梨叶。去君千里地，言笑何时接。	岑参	怀叶县关操姚旷韩涉李叔齐	数一经书斜旋去言	五言律诗
君住澧水北，我家澧水西。两村辨乔木，五里闻鸣鸡。饮酒溪雨过，弹棋山月低。徒闻蒋生径，尔去谁相携。	岑参	澧头送蒋侯	君我两五饮弹徒尔	五言律诗
当官接闲暇，暂得归林泉。百里路不宿，两乡山复连。夜深露湿簟，月出风惊蝉。且尽主人酒，为君从醉眠。	岑参	送永寿王赞府迳归县	当暂百两夜月且为	五言律诗
先生近南郭，茅屋临东川。桑叶隐村户，芦花映钓船。有时着书暇，尽日窗中眠。且喜闾井近，灌田同一泉。	岑参	寻巩县南李处士别业	先茅桑芦有尽且灌	五言律诗
闻君寻野寺，便宿支公房。溪月冷深殿，江云拥回廊。然灯松林静，煮茗柴门香。胜事不可接，相思幽兴长。	岑参	闻崔十二侍御灌口夜宿报恩	闻便溪江然煮胜相	五言律诗
偶得鱼鸟趣，复兹水木凉。远峰带雨色，落日摇川光。臼中西山药，袖里淮南方。唯爱隐几时，独游无何乡。	岑参	林卧	偶复远落臼袖唯独	五言律诗
独鹤唳江月，孤帆凌楚云。秋风冷萧瑟，芦荻花纷纷。忽思湘川老，欲访云中君。骐𬴊息悲鸣，愁见豺虎群。	岑参	楚夕旅泊古兴	独孤秋芦忽欲骐愁	五言律诗
铁关天西涯，极目少行客。关门一小吏，终日对石壁。桥跨千仞危，路盘两崖窄。试登西楼望，一望头欲白。	岑参	题铁门关楼	铁极关终桥路试一	五言律诗
峨眉烟翠新，昨夜秋雨洗。分明峰头树，倒插秋江底。久别二室间，图他五斗米。哀猿不可听，北客欲流涕。	岑参	峨眉东脚临江听猿怀二室旧	峨昨分倒久图哀北	五言律诗
世事何反复，一身难可料。头白翻折腰，还家私自笑。所嗟无产业，妻子嫌不调。五斗米留人，东溪忆垂钓。	岑参	衙郡守还	世一头还所妻五东	五言律诗
君王嫌妾妒，闭妾在长门。舞袖垂新宠，愁眉结旧恩。绿钱侵履迹，红粉湿啼痕。羞被夭桃笑，看春独不言。	岑参	长门怨	君闭舞愁绿红羞看	五言律诗
联步趋丹陛，分曹限紫微。晓随天仗入，暮惹御香归。白发悲花落，青云羡鸟飞。圣朝无阙事，自觉谏书稀。	岑参	寄左省杜拾遗	联分晓暮白青圣自	五言律诗
西风传戍鼓，南望见前军。沙碛人愁月，山城犬吠云。别家逢逼岁，出塞独离群。发到阳关白，书今远报君。	岑参	岁暮碛外寄元㧑	西南沙山别出发书	五言律诗
西行殊未已，东望何时还。终日风与雪，连天沙复山。二年领公事，两度过阳关。相忆不可见，别来头已斑。	岑参	寄宇文判官	西东终连二两相别	五言律诗
云送关西雨，风传渭北秋。孤灯然客梦，寒杵捣乡愁。滩上思严子，山中忆许由。苍生今有望，飞诏下林丘。	岑参	宿关西客舍寄东山严许二山	云风孤寒滩山苍飞	五言律诗
田中开白室，林下闭玄关。卷迹人方处，无心云自闲。竹深喧暮鸟，花缺露春山。胜事那能说，王孙去未还。	岑参	丘中春卧寄王子	田林卷无竹花胜王	五言律诗
官舍临江口，滩声人惯闻。水烟晴吐月，山火夜烧云。且欲寻方士，无心恋使君。异乡何可住，况复久离群。	岑参	江行夜宿龙吼滩临眺思峨眉	官滩水山且无异况	五言律诗
西蜀方携手，南宫忆比肩。平生犹不浅，羁旅转相怜。山店云迎客，江村犬吠船。秋来取一醉，须待月光眠。	岑参	汉川山行呈成少尹	西南平羁山江秋须	五言律诗
按节辞黄阁，登坛恋赤墀。衔恩期报主，授律远行师。野鹊迎金印，郊云拂画旗。叨陪幕中客，敢和出车诗。	岑参	奉和杜相公初发京城作	按登衔授野郊叨敢	五言律诗
公府日无事，吾徒只是闲。草根侵柱础，苔色上门关。饮砚时见鸟，卷帘晴对山。新诗吟未足，昨夜梦东还。	岑参	敬酬李判官使院即事见呈	公吾草苔饮卷新昨	五言律诗
门柳叶已大，春花今复阑。鬓毛方二色，愁绪日千端。夫子屡新命，鄙夫仍旧官。相思难见面，时展尺书看。	岑参	虢州酬辛侍御见赠	门春鬓愁夫鄙相时	五言律诗
玉垒天晴望，诸峰尽觉低。故园江树北，斜日巅云西。旷野看人小，长空共鸟齐。高山徒仰止，不得日攀跻。	岑参	酬崔十三侍御登玉垒山思故	玉诸故斜旷长高不	五言律诗
近县多过客，似君诚亦稀。南楼取凉好，便送故人归。鸟向望中灭，雨侵晴处飞。应须乘月去，且为解征衣。	岑参	南楼送卫凭	近似南便鸟雨应且	五言律诗
当年最称意，数子不如君。战胜时偏许，名高人共闻。半天城北雨，斜日灞西云。科斗皆成字，无令错古文。	岑参	送王伯伦应制授正字归	当数战名半斜科无	五言律诗
双凫出未央，千里过河阳。马带新行色，衣闻旧御香。县花迎墨绶，关柳拂铜章。别后能为政，相思淇水长。	岑参	送宇文舍人出宰元城	双千马衣县关别相	五言律诗
潘郎腰绶新，霅上县花春。山色低官舍，湖光映吏人。不须嫌邑小，莫即耻家贫。更作东征赋，知君有老亲。	岑参	送李郎尉武康	潘霅山湖不莫更知	五言律诗
一身从远使，万里向安西。汉月垂乡泪，胡沙费马蹄。寻河愁地尽，过碛觉天低。送子军中饮，家书醉里题。	岑参	碛西头送李判官入京	一万汉胡寻过送家	五言律诗
西亭系五马，为送故人归。客舍草新出，关门花欲飞。到来逢岁酒，却去换春衣。吏部应相待，如君才调稀。	岑参	陪使君早春西亭送王赞府赴	西为客关到却吏如	五言律诗
借问虎贲将，从军凡几年。杀人宝刀缺，走马貂裘穿。山雨醒别酒，关云迎渡船。谢君贤主将，岂忘轮台边。	岑参	送刘郎将归河东	借从杀走山关谢岂	五言律诗
野店临官路，重城压御堤。山开灞水北，雨过杜陵西。归梦秋能作，乡书醉懒题。桥回忽不见，征马尚闻嘶。	岑参	浐水东店送唐子归嵩阳	野重山雨归乡桥征	五言律诗
忽闻骢马至，喜见故人来。欲语多时别，先愁计日回。山河宜晚眺，云雾待君开。为报乌台客，须怜白发催。	岑参	西亭送蒋侍御还京	忽喜欲先山云为须	五言律诗
无计留君住，应须绊马蹄。红亭莫惜醉，白日眼看低。解带怜高柳，移床爱小溪。此来相见少，正事各东西。	岑参	水亭送刘颙使还归节度	无应红白解移此正	五言律诗
夫子方寸里，秋天澄霁江。关西望第一，郡内政无双。狭室下珠箔，连宵倾玉缸。平明犹未醉，斜月隐书窗。	岑参	送杨录事充潼关判官	夫秋关郡狭连平斜	五言律诗
东郊未解围，忠义似君稀。误落胡尘里，能持汉节归。卷帘山对酒，上马雪沾衣。却向嫖姚幕，翩翩去若飞。	岑参	送裴判官自贼中再归河阳幕	东忠误能卷上却翩	五言律诗
六月襄山道，三星汉水边。求凤应不远，去马剩须鞭。野店愁中雨，江城梦里蝉。襄阳多故事，为我访先贤。	岑参	送陕县王主簿赴襄阳成亲	六三求去野江襄为	五言律诗
一片他山石，巉巉映小池。绿窠攒剥藓，尖硕坐鸬鹚。水底看常倒，花边势欲欹。君心能不转，卿月岂相离。	岑参	送李卿赋得孤岛石	一巉绿尖水花君卿	五言律诗
相送欲狂歌，其如此别何。攀辕人共惜，解印日无多。仙掌云重见，关门路再过。双鱼莫不寄，县外是黄河。	岑参	送王录事却归华阴	相其攀解仙关双县	五言律诗
斗柄欲东指，吾兄方北游。无媒谒明主，失计干诸侯。夜雪入穿履，朝霜凝敝裘。遥知客舍饮，醉里闻春鸠。	岑参	送二十二兄北游寻罗中	斗吾无失夜朝遥醉	五言律诗
客舍见春草，忽闻思旧山。看君灞陵去，匹马成皋还。对酒风与雪，向家河复关。因悲宦游子，终岁无时闲。	岑参	送郑堪归东京泛水别业	客忽看匹对向因终	五言律诗
夫子不自炫，世人知者稀。来倾阮氏酒，去着老莱衣。渭北草新出，关东花欲飞。楚王犹自惑，宋玉且将归。	岑参	送崔全被放归都觐省	夫世来去渭关楚宋	五言律诗
献赋头欲白，还家衣已穿。羞过灞陵树，归种汶阳田。客舍少乡信，床头无酒钱。圣朝徒侧席，济上独遗贤。	岑参	送孟孺卿落第归济阳	献还羞归客床圣济	五言律诗
尚书未出守，爱子向青州。一路通关树，孤城近海楼。怀中江橘熟，倚处戟门秋。更奉轻轩去，知君无客愁。	岑参	送裴校书从大夫淄川觐省	尚爱一孤怀倚更知	五言律诗
问吉转征鞍，安仁道姓潘。归期明主赐，别酒故人欢。珠箔障炉煖，孤裘耐腊寒。汝南遥倚望，蚤去及春盘。	岑参	送杨千牛趁岁赴汝南郡觐省	问安归别珠孤汝蚤	五言律诗
看君尚少年，不第莫凄然。可即疲献赋，山村归种田。野花迎短褐，河柳拂长鞭。置酒聊相送，青门一醉眠。	岑参	送胡象落第归王屋别业	看不可山野河置青	五言律诗
迁客犹未老，圣朝今复归。一从襄阳住，几度梨花飞。世事了可见，怜君人亦稀。相逢贪醉卧，未得作春衣。	岑参	送颜韶	迁圣一几世怜相未	五言律诗
正月今欲半，陆浑花未开。出关见青草，春色正东来。夫子且归去，明时方爱才。还须及秋赋，莫即隐嵩莱。	岑参	送杜佐下第归陆浑别业	正陆出春夫明还莫	五言律诗
中郎凤一毛，世上独贤豪。弱冠已银印，出身唯宝刀。还家卿月迥，度陇将星高。幕下多相识，边书醉懒操。	岑参	送张郎中赴陇右觐省卿公	中世弱出还度幕边	五言律诗
青袍美少年，黄绶一神仙。微子城东面，梁王苑北边。桃花色似马，榆荚小于钱。单父闻相近，家书早为传。	岑参	送楚丘曲少府赴官	青黄微梁桃榆单家	五言律诗
饮酒俱未醉，一言聊赠君。功曹善为政，明主还应闻。夜宿剑门月，朝行巴水云。江城菊花发，满道香氛氲。	岑参	送蜀郡李掾	饮一功明夜朝江满	五言律诗
子真河朔尉，邑里带清漳。春草迎袍色，晴花拂绶香。青山入官舍，黄鸟度宫墙。若到铜台上，应怜魏寝荒。	岑参	送郑少府赴滏阳	子邑春晴青黄若应	五言律诗
昨日山有信，祗今耕种时。遥传杜陵叟，怪我还山迟。独向潭上酌，无人林下棋。东溪忆汝处，闲卧对鸬鹚。	岑参	还高冠潭口留别舍弟	昨祗遥怪独无东闲	五言律诗
蜀郡路漫漫，梁州过七盘。二人来信宿，一县醉衣冠。溪逼春衫冷，林交宴席寒。西南如喷酒，遥向雨中看。	岑参	醴泉东谿送程皓元镜微入蜀	蜀梁二一溪林西遥	五言律诗
何地堪相饯，南楼出万家。可怜高处送，远见故人车。野果新成子，庭槐欲作花。爱君兄弟好，书向颍中夸。	岑参	夏初醴泉南楼送太康颜少府	何南可远野庭爱书	五言律诗
巴江秋月新，阁道发征轮。战胜真才子，名高动世人。工文能似舅，擢第去荣亲。十月天官待，应须早赴秦。	岑参	送严诜擢第归蜀	巴阁战名工擢十应	五言律诗
夫子思何速，世人皆叹奇。万言不加点，七步犹嫌迟。对酒落日后，还家飞雪时。北堂应久待，乡梦促征期。	岑参	送张直公归南郑拜省	夫世万七对还北乡	五言律诗
足下复不第，家贫寻故人。且倾湘南酒，羞对关西尘。山店橘花发，江城枫叶新。若从巫峡过，应见楚王神。	岑参	送周子落第游荆南	足家且羞山江若应	五言律诗
时辈似君稀，青春战胜归。名登郄诜第，身着老莱衣。称意人皆羡，还家马若飞。一枝谁不折，棣萼独相辉。	岑参	送薛彦伟擢第东归	时青名身称还一棣	五言律诗
不择南州尉，高堂有老亲。楼台重蜃气，邑里杂鲛人。海暗三山雨，花明五岭春。此乡多宝玉，慎莫厌清贫。	岑参	送杨瑗尉南海	不高楼邑海花此慎	五言律诗
程侯新出守，好日发行军。拜命时人羡，能官圣主闻。江楼黑塞雨，山郭冷秋云。竹马诸童子，朝朝待使君。	岑参	凤翔府行军送程使君赴成州	程好拜能江山竹朝	五言律诗
官柳叶尚小，长安春未浓。送君浔阳宰，把酒青门钟。水驿楚云冷，山城江树重。遥知南湖上，只对香炉峰。	岑参	送张升卿宰新滏	官长送把水山遥只	五言律诗
虽不旧相识，知君丞相家。故园伊川上，夜梦方山花。种药畏春过，出关愁路赊。青门酒垆别，日暮东城鸦。	岑参	送陈子归陆浑别业	虽知故夜种出青日	五言律诗
驷马映花枝，人人夹路窥。离心且莫问，春草自应知。不谓青云客，犹思紫禁时。别君能几日，看取鬓成丝。	岑参	稠桑驿喜逢严河南中丞便别	驷人离春不犹别看	五言律诗
去马疾如飞，看君战胜归。新登郄诜第，更着老莱衣。汉水行人少，巴山客舍稀。向南风候暖，腊月见春辉。	岑参	送蒲秀才擢第归蜀	去看新更汉巴向腊	五言律诗
安西美少年，脱剑卸弓弦。不倚将军势，皆称司马贤。秋山城北面，古治郡东边。江上舟中月，遥思李郭仙。	岑参	送郭司马赴伊吾郡请示李明	安脱不皆秋古江遥	五言律诗
送尔姑苏客，沧波秋正凉。橘怀三个去，桂折一枝将。湖上山当舍，天边水是乡。江村人事少，时作捕鱼郎。	岑参	送滕亢擢第归苏州拜亲	送沧橘桂湖天江时	五言律诗
罢起郎官草，初封刺史符。城边楼枕海，郭里树侵湖。郡政傍连楚，朝恩独借吴。观涛秋正好，莫不上姑苏。	岑参	送任郎中出守明州	罢初城郭郡朝观莫	五言律诗
无事向边外，至今仍不归。三年绝乡信，六月未春衣。客舍洮水聒，孤城胡雁飞。心知别君后，开口笑应稀。	岑参	临洮客舍留别祁四	无至三六客孤心开	五言律诗
未识已先闻，清辞果出群。如逢祢处士，似见鲍参军。梦暗巴山雨，家连汉水云。慈亲思爱子，几度泣沾裙。	岑参	送弘文李校书往汉南拜亲	未清如似梦家慈几	五言律诗
词赋满书囊，胡为在战场。行间脱宝剑，邑里挂铜章。马疾飞千里，凫飞向五凉。遥知竹林下，星使对星郎。	岑参	送李别将摄伊吾令充使赴武	词胡行邑马凫遥星	五言律诗
相送泪沾衣，天涯独未归。将军初得罪，门客复何依。梦去湖山阔，书停陇雁稀。园林幸接近，一为到柴扉。	岑参	送四镇薛侍御东归	相天将门梦书园一	五言律诗
白羽绿弓弦，年年只在边。还家剑锋尽，出塞马蹄穿。逐虏西逾海，平胡北到天。封侯应不远，燕颔岂徒然。	岑参	送张都尉东归	白年还出逐平封燕	五言律诗
卧病穷巷晚，忽惊骢马来。知君京口去，借问几时回。驿舫江风引，乡书海雁催。慈亲应倍喜，爱子在霜台。	岑参	送樊侍御使丹阳便觐	卧忽知借驿乡慈爱	五言律诗
卿家送爱子，愁见灞头春。草羡青袍色，花随黄绶新。县西函谷路，城北大阳津。日暮征鞍去，东郊一片尘。	岑参	送张卿郎君赴硖石尉	卿愁草花县城日东	五言律诗
一尉便垂白，数年唯草玄。出关策匹马，逆旅闻秋蝉。爱客多酒债，罢官无俸钱。知君羁思少，所适主人贤。	岑参	送颜少府投郑陈州	一数出逆爱罢知所	五言律诗
红亭酒瓮香，白面绣衣郎。砌冷虫喧坐，帘疏雨到床。钟催离兴急，弦逐醉歌长。关树应先落，随君满鬓霜。	岑参	赵少尹南亭送郑侍御归东台	红白砌帘钟弦关随	五言律诗
万里来又去，三湘东复西。别多人换鬓，行远马穿蹄。山驿秋云冷，江帆暮雨低。怜君不解说，相忆在书题。	岑参	祁四再赴江南别诗	万三别行山江怜相	五言律诗
诏置海陵仓，朝推画省郎。还家锦服贵，出使绣衣香。水驿风催舫，江楼月透床。仍怀陆氏橘，归献老亲尝。	岑参	送许员外江外置常平仓	诏朝还出水江仍归	五言律诗
花绶傍腰新，关东县欲春。残书厌科斗，旧阁别麒麟。虞坂临官舍，条山映吏人。看君有知己，坦腹向平津。	岑参	送秘省虞校书赴虞乡丞	花关残旧虞条看坦	五言律诗
神仙吏姓梅，人吏待君来。渭北草新出，江南花已开。城边宋玉宅，峡口楚王台。不畏无知己，荆州甚爱才。	岑参	送江陵泉少府赴任便呈卫荆	神人渭江城峡不荆	五言律诗
诏出未央宫，登坛近总戎。上公周太保，副相汉司空。弓抱关西月，旗翻渭北风。弟兄皆许国，天地荷成功。	岑参	奉送李太保兼御史大夫充渭	诏登上副弓旗弟天	五言律诗
悔系腰间绶，翻为膝下愁。那堪汉水远，更值楚山秋。新橘香官舍，征帆拂县楼。王城不敢住，岂是爱荆州。	岑参	送江陵黎少府	悔翻那更新征王岂	五言律诗
关树晚苍苍，长安近夕阳。回风醒别酒，细雨湿行装。习战边尘黑，防秋塞草黄。知君市骏马，不是学燕王。	岑参	虢州送天平何丞入京市马	关长回细习防知不	五言律诗
君家旧淮水，水上到扬州。海树青官舍，江云黑郡楼。东南随去鸟，人吏待行舟。为报吾兄道，如今已白头。	岑参	送扬州王司马	君水海江东人为如	五言律诗
送客飞鸟外，城头楼最高。樽前遇风雨，窗里动波涛。谒帝向金殿，随身唯宝刀。相思灞陵月，祗有梦偏劳。	岑参	陕州月城楼送辛判官入奏	送城樽窗谒随相祗	五言律诗
早岁即相知，嗟君最后时。青云仍未达，白发欲成丝。小店关门树，长河华岳祠。弘农人吏待，莫使马行迟。	岑参	送王七录事赴虢州	早嗟青白小长弘莫	五言律诗
风尘奈汝何，终日独波波。亲老无官养，家贫在外多。醉眼轻白发，春梦渡黄河。相去关城近，何时更肯过。	岑参	阌乡送上官秀才归关西别业	风终亲家醉春相何	五言律诗
剖竹向江𣸣，能名计日闻。隼旗新刺史，虎剑旧将军。驿舫宿湖月，州城浸海云。青门酒楼上，欲别醉醺醺。	岑参	送羽林长孙将军赴歙州	剖能隼虎驿州青欲	五言律诗
常爱夏阳县，往年曾再过。县中饶白鸟，郭外是黄河。地近行程少，家贫酒债多。知君新称意，好得奈春何。	岑参	送崔主簿赴夏阳	常往县郭地家知好	五言律诗
女几知君忆，春云相逐归。草堂开药裹，苔壁取荷衣。老竹移时少，新花旧处飞。可怜真傲吏，尘事到山稀。	岑参	送梁判官归女几旧庐	女春草苔老新可尘	五言律诗
灞上柳枝黄，垆头酒正香。春流饮去马，暮雨湿行装。驿路通函谷，州城接太行。覃怀人总喜，别驾得王祥。	岑参	送怀州吴别驾	灞垆春暮驿州覃别	五言律诗
楚客忆乡信，向家湖水长。住愁春草绿，去喜桂枝香。海月迎归楚，江云引到乡。吾兄应借问，为报鬓毛霜。	岑参	送人归江宁	楚向住去海江吾为	五言律诗
别乘向襄州，萧条楚地秋。江声官舍里，山色郡城头。莫羡黄公盖，须乘彦伯舟。高阳诸醉客，唯见古时丘。	岑参	送襄州任别驾	别萧江山莫须高唯	五言律诗
别酒为谁香，春官驳正郎。醉经秦树远，梦怯汉川长。雨过风头黑，云开日脚黄。知君解起草，早去入文昌。	岑参	送李司谏归京	别春醉梦雨云知早	五言律诗
久客厌江月，罢官思早归。眼看春光老，羞见梨花飞。剑北山居小，巴南音信稀。因君报兵部，愁泪日沾衣。	岑参	送绵州李司马秩满归京因呈	久罢眼羞剑巴因愁	五言律诗
欲谒明光殿，先趋建礼门。仙郎去得意，亚相正承恩。竹里巴山道，花间汉水源。凭将两行泪，为访邵平园。	岑参	送崔员外入秦因访故园	欲先仙亚竹花凭为	五言律诗
英掾柳家郎，离亭酒瓮香。折腰思汉北，随传过巴阳。江树连官舍，山云到卧床。知君归梦积，去去剑川长。	岑参	送柳录事赴梁州	英离折随江山知去	五言律诗
闻欲朝龙阙，应须拂豸冠。风霜随马去，炎暑为君寒。客泪题书落，乡愁对酒宽。先凭报亲友，后月到长安。	岑参	送韦侍御先归京	闻应风炎客乡先后	五言律诗
羡他骢马郎，元日谒明光。立处闻天语，朝回惹御香。台寒柏树绿，江暖柳条黄。惜别津亭暮，挥戈忆鲁阳。	岑参	送裴侍御赴岁入京	羡元立朝台江惜挥	五言律诗
颜子人叹屈，宦游今未迟。伫闻明主用，岂负青云姿。江柳秋吐叶，山花寒满枝。知君客愁处，月满巴川时。	岑参	送颜评事入京	颜宦伫岂江山知月	五言律诗
骢马五花毛，青云归处高。霜随驱夏暑，风逐振江涛。执简皆推直，勤王岂告劳。帝城谁不恋，回望动离骚。	岑参	送赵侍御归上都	骢青霜风执勤帝回	五言律诗
斗酒渭城边，垆头耐醉眠。梨花千树雪，杨叶万条烟。惜别添壶酒，临岐赠马鞭。看君颍上去，新月到家圆。	岑参	送杨子	斗垆梨杨惜临看新	五言律诗
上马带胡钩，翩翩度陇头。小来思报国，不是爱封侯。万里乡为梦，三边月作愁。早须清黠虏，无事莫经秋。	岑参	送人赴安西	上翩小不万三早无	五言律诗
闻说轮台路，连年见雪飞。春风曾不到，汉使亦应稀。白草通疏勒，青山过武威。勤王敢道远，私向梦中归。	岑参	发临洮将赴北庭留别	闻连春汉白青勤私	五言律诗
白发轮台使，边功竟不成。云沙万里地，孤负一书生。池上风回舫，桥西雨过城。醉眠乡梦罢，东望羡归程。	岑参	临洮泛舟赵仙舟自北庭罢使	白边云孤池桥醉东	五言律诗
凫舃旧称仙，鸿私降自天。青袍移草色，朱绶夺花然。邑里雷仍震，台中星欲悬。吾兄此栖棘，因得贺初筵。	岑参	春日醴泉杜明府承恩五品宴	凫鸿青朱邑台吾因	五言律诗
旌节临溪口，塞郊陡觉暄。红亭移酒席，画舸逗江村。云带歌声飏，风飘舞袖翻。花间催秉烛，川上欲黄昏。	岑参	早春陪崔中丞同泛浣花谿宴	旌塞红画云风花川	五言律诗
有客至铃下，自言身姓梅。仙人掌里使，黄帝鼎边来。竹影拂棋局，荷香随酒杯。池前堪醉卧，待月未须回。	岑参	喜华阴王少府使到南池宴集	有自仙黄竹荷池待	五言律诗
子夜雪华余，卿家月影初。酒香薰枕席，炉气煖轩除。晚岁宦情薄，行军欢宴疏。相逢剩取醉，身外尽空虚。	岑参	行军雪后月夜宴王卿家	子卿酒炉晚行相身	五言律诗
谁宴霜台使，行军粉署郎。唱歌江鸟没，吹笛岸花香。酒影摇新月，滩声聒夕阳。江钟闻已暮，归棹绿川长。	岑参	梁州陪赵行军龙冈寺北庭泛	谁行唱吹酒滩江归	五言律诗
西边虏尽平，何处更专征。幕下人无事，军中政已成。座参殊俗语，乐杂异方声。醉里东楼月，偏能照列卿。	岑参	奉陪封大夫宴得征字时封公	西何幕军座乐醉偏	五言律诗
细管杂青丝，千杯倒接䍠。军中乘兴出，海上纳凉时。日没鸟飞急，山高云过迟。吾从大夫后，归路拥旌旗。	岑参	陪封大夫宴瀚海亭纳凉	细千军海日山吾归	五言律诗
红亭出鸟外，骏马系云端。万岭窗前睥，千家肘底看。开瓶酒色嫩，踏地叶声干。为逼霜台使，重裘也觉寒。	岑参	虢州西亭陪端公宴集	红骏万千开踏为重	五言律诗
太守拥朱轮，东郊物候新。莺声随坐啸，柳色唤行春。谷口云迎马，溪边水照人。郡中叨佐理，何幸接芳尘。	岑参	陪使君早春东郊游眺	太东莺柳谷溪郡何	五言律诗
乘兴忽相招，僧房暮与朝。雪融双树湿，沙暗一灯烧。竹外山低塔，藤间院隔桥。归家如欲懒，俗虑向来销。	岑参	雪后与群公过慈恩寺	乘僧雪沙竹藤归俗	五言律诗
万顷浸天色，千寻穷地根。舟移城入树，岸阔水浮村。闲鹭惊箫管，潜蚪傍酒樽。暝来呼小吏，列火俨归轩。	岑参	与鄠县群官泛渼陂	万千舟岸闲潜暝列	五言律诗
载酒入天色，水凉难醉人。清摇县郭动，碧洗云山新。吹笛惊白鹭，垂竿跳紫鳞。怜君公事后，陂上日娱宾。	岑参	与鄠县源少府泛渼陂	载水清碧吹垂怜陂	五言律诗
溪水碧于草，潺潺花底流。沙平堪濯足，石浅不胜舟。洗药朝与暮，钓鱼春复秋。兴来从所适，还欲向沧洲。	岑参	终南东谿中作	溪潺沙石洗钓兴还	五言律诗
春池满复宽，晦节耐邀欢。月带虾蟆冷，霜随獬豸寒。水云低锦席，岸柳拂金盘。日暮舟中散，都人夹道看。	岑参	晦日陪侍御泛北池	春晦月霜水岸日都	五言律诗
胡地三月半，梨花今始开。因从老僧饭，更上夫人台。清唱云不去，弹弦风飒来。应须一倒载，还似山公回。	岑参	登凉州尹台寺	胡梨因更清弹应还	五言律诗
高阁逼诸天，登临近日边。晴开万井树，愁看五陵烟。槛外低秦岭，窗中小渭川。蚤知清净理，常愿奉金仙。	岑参	登总持阁	高登晴愁槛窗蚤常	五言律诗
九日黄花酒，登高会昔闻。霜威逐亚相，杀气傍中军。横笛惊征雁，娇歌落塞云。边头幸无事，醉舞荷吾君。	岑参	奉陪封大夫九日登高	九登霜杀横娇边醉	五言律诗
水路东连楚，人烟北接巴。山光围一郡，江月照千家。庭树纯栽橘，园畦半种茶。梦魂知忆处，无夜不京华。	岑参	郡斋平望江山	水人山江庭园梦无	五言律诗
郭外山色暝，主人林馆秋。疏钟入卧内，片月到床头。遥夜惜已半，清言殊未休。君虽在青琐，心不忘沧洲。	岑参	宿岐州北郭严给事别业	郭主疏片遥清君心	五言律诗
京兆小斋宽，公庭半药阑。瓯香茶色嫩，窗冷竹声干。盛德中朝贵，清风画省寒。能将吏部镜，照取寸心看。	岑参	暮秋会严京兆后厅竹斋	京公瓯窗盛清能照	五言律诗
华省谬为郎，蹉跎鬓已苍。到来恒襆被，随例且含香。竹影遮窗暗，花阴拂簟凉。君王新赐笔，草奏向明光。	岑参	省中即事	华蹉到随竹花君草	五言律诗
万事信苍苍，机心久已忘。无端来出守，不是厌为郎。雨滴芭蕉赤，霜催橘子黄。逢君开口笑，何处有他乡。	岑参	寻阳七郎中宅即事	万机无不雨霜逢何	五言律诗
相访但寻钟，门寒古殿松。弹琴醒暮酒，卷幔引诸峰。事惬林中语，人幽物外踪。吾庐幸接近，兹地兴偏慵。	岑参	携琴酒寻阎防崇济寺所居僧	相门弹卷事人吾兹	五言律诗
风煖日暾暾，黄鹂飞近村。花明潘子县，柳暗陶公门。药椀摇山影，鱼竿带水痕。南桥车马客，何事苦喧喧。	岑参	春寻河阳陶处士别业	风黄花柳药鱼南何	五言律诗
暂诣高僧话，来寻野寺孤。岸花藏水碓，溪水映风炉。顶上巢新鹊，衣中带旧珠。谈禅未得去，辍棹且踟蹰。	岑参	晚过盘石寺礼郑和尚	暂来岸溪顶衣谈辍	五言律诗
中峰炼金客，昨日游人间。叶县凫共去，葛陂龙暂还。春云凑深水，秋雨悬空山。寂寂清溪上，空余丹灶闲。	岑参	寻少室张山人闻与偃师周明	中昨叶葛春秋寂空	五言律诗
卧疾尝晏起，朝来头未梳。见君胜服药，清话病能除。低柳共系马，小池堪钓鱼。观棋不觉暝，月出水亭初。	岑参	虢州卧疾喜刘判官相过水亭	卧朝见清低小观月	五言律诗
岸雨过城头，黄鹂上戍楼。塞北飘客泪，边柳挂乡愁。白发悲明镜，青春换敝裘。君从万里使，闻已到瓜州。	岑参	武威春暮闻宇文判官西使还	岸黄塞边白青君闻	五言律诗
池上日相待，知君殊未回。徒教柳叶长，漫使梨花开。驷马去不见，双鱼空往来。思想不解说，孤负舟中杯。	岑参	虢州南池候严中丞不至	池知徒漫驷双思孤	五言律诗
终岁不得意，春风今复来。自怜蓬鬓改，羞见梨花开。西掖诚可恋，南山思早回。园庐幸接近，相与归蒿莱。	岑参	春兴思南山旧庐招柳建正字	终春自羞西南园相	五言律诗
郡僻人事少，云山常眼前。偶从池上醉，便向舟中眠。与子居最近，周官情又偏。闲时耐相访，正有床头钱。	岑参	郡斋南池招杨辚	郡云偶便与周闲正	五言律诗
谷口来相访，空斋不见君。涧花然暮雨，潭树煖春云。门径稀人迹，檐峰下鹿群。衣裳与枕席，山霭碧氛氲。	岑参	高冠谷口招郑鄠	谷空涧潭门檐衣山	五言律诗
怜君守一尉，家计复清贫。禄米尝不足，俸钱供与人。城头苏门树，陌上黎阳尘。不是旧相识，声同心自亲。	岑参	题新乡王釜厅壁	怜家禄俸城陌不声	五言律诗
窗影摇群木，墙阴载一峰。野炉风自𦶟，山碓水能舂。勤学翻知误，为官好欲慵。高僧暝不见，月出但闻钟。	岑参	题山寺僧房	窗墙野山勤为高月	五言律诗
结茅闻楚客，卜筑汉江边。日落数归鸟，夜深闻扣舷。水痕侵岸柳，山翠借厨烟。调笑提筐妇，春来蚕几眠。	岑参	汉上题韦氏庄	结卜日夜水山调春	五言律诗
大河南郭外，终日气昏昏。白鸟下公府，青山当县门。故人是邑尉，过客驻征轩。不惮烟波阔，思君一笑言。	岑参	题永乐韦少府厅壁	大终白青故过不思	五言律诗
古戍依重险，高楼见五凉。山根盘驿道，河水浸城墙。庭树巢鹦鹉，园花隐麝香。忽如江浦上，忆作捕鱼郎。	岑参	题金城临河驿楼	古高山河庭园忽忆	五言律诗
三十始一命，宦情多欲阑。自怜无旧业，不敢耻微官。涧水吞樵路，山花醉药栏。秪缘五斗米，辜负一渔竿。	岑参	初授官题高冠草堂	三宦自不涧山秪辜	五言律诗
错料一生事，蹉跎今白头。纵横皆失计，妻子也堪羞。明主虽然弃，丹心亦未休。愁来无去处，祗上郡西楼。	岑参	题虢州西楼	错蹉纵妻明丹愁祗	五言律诗
盈盈一水隔，寂寂二更初。波上思罗袜，鱼边忆素书。月如眉已画，云似鬓新梳。春物知人意，桃花笑索居。	岑参	夜过盘石隔河望永乐寄闺中	盈寂波鱼月云春桃	五言律诗
渭北春已老，河西人未归。边城细草出，客馆梨花飞。别后乡梦数，昨来家信稀。凉州三月半，犹未脱寒衣。	岑参	河西春暮忆秦中	渭河边客别昨凉犹	五言律诗
晓笛别乡泪，秋冰鸣马蹄。一身虏云外，万里胡天西。终日见征战，连年闻鼓鼙。故山在何处，昨日梦清溪。	岑参	早发焉耆怀终南别业	晓秋一万终连故昨	五言律诗
马汗踏成泥，朝驰几万蹄。雪中行地角，火处宿天倪。塞迥心常怯，乡遥梦亦迷。那知故园月，也到铁关西。	岑参	宿铁关西馆	马朝雪火塞乡那也	五言律诗
异域阴山外，孤城雪海边。秋来唯有雁，夏尽不闻蝉。雨拂毡墙湿，风摇毳幕膻。轮台万里地，无事历三年。	岑参	首秋轮台	异孤秋夏雨风轮无	五言律诗
雁塞通盐泽，龙堆接醋沟。孤城天北畔，绝域海西头。秋雪春仍下，朝风夜不休。可知年四十，犹自未对侯。	岑参	北庭作	雁龙孤绝秋朝可犹	五言律诗
轮台风物异，地是古单于。三月无青草，千家尽白榆。蕃书文字别，胡俗语音殊。愁见流沙北，天西海一隅。	岑参	轮台即事	轮地三千蕃胡愁天	五言律诗
春流急不浅，归栧去何迟。愁客叶舟里，夕阳花水时。云晴开䗖𬟽，棹发起鸬鹚。莫道东山远，衡门在梦思。	岑参	还东山洛上作	春归愁夕云棹莫衡	五言律诗
客舍梨叶赤，邻家闻捣衣。夜来尝有梦，坠泪缘思归。洛水行欲尽，缑山看渐微。长安祗千里，何事信音稀。	岑参	杨固店	客邻夜坠洛缑长何	五言律诗
泸水南州远，巴山北客稀。岭云撩乱起，溪鹭等闲飞。镜里愁衰鬓，舟中换旅衣。梦魂知忆处，无夜不先归。	岑参	巴南舟中思陆浑别业	泸巴岭溪镜舟梦无	五言律诗
客厌巴南地，乡邻剑北天。江村片雨外，野寺夕阳边。芋叶藏山径，芦花杂渚田。舟行未可住，乘月且须牵。	岑参	晚发五渡	客乡江野芋芦舟乘	五言律诗
渡口欲黄昏，归人争渡喧。近钟清野寺，远火点江村。见雁思乡信，闻猿积泪痕。孤舟万里外，秋月不堪论。	岑参	巴南舟中夜市	渡归近远见闻孤秋	五言律诗
腊月江上煖，南桥新柳枝。春风触处到，忆得故园时。终日不如意，出门何所之。从人觅颜色，自笑弱男儿。	岑参	江上春叹	腊南春忆终出从自	五言律诗
山色轩槛内，滩声枕席间。草生公府静，花落讼庭闲。云雨连三峡，风尘接百蛮。到来能几日，不觉鬓毛斑。	岑参	初至犍为作	山滩草花云风到不	五言律诗
爱尔青青色，移根此地来。不曾台上种，留向碛中栽。脆叶欺门柳，狂花笑院梅。不须愁岁晚，霜露岂能摧。	岑参	使院中新栽柏树子呈李十五	爱移不留脆狂不霜	五言律诗
云片何人画，尘侵粉色微。未曾行雨去，不见逐风归。只怪偏凝壁，回看欲惹衣。丹青忽借便，移向帝乡飞。	岑参	咏郡斋壁画片云	云尘未不只回丹移	五言律诗
移根自远方，种得在僧房。六月花新吐，三春叶已长。抽茎高锡杖，引影到绳床。只为能除疾，倾心向药王。	岑参	临洮龙兴寺玄上人院同咏青	移种六三抽引只倾	五言律诗
幽山悲旧桂，长坂怆余兰。地底孤灯冷，泉中一镜寒。铭旌门客送，骑吹路人看。漫作琉璃椀，淮王误合丹。	岑参	成王挽歌	幽长地泉铭骑漫淮	五言律诗
摄政朝章重，持衡国相尊。笔端通造化，掌内运干坤。青史遗芳满，黄枢故事存。空悲渭桥路，谁对汉皇言。	岑参	苗侍中挽歌二首一	摄持笔掌青黄空谁	五言律诗
天子悲元老，都人惜上公。优贤几杖在，会葬市朝空。丹旐飞斜日，清笳怨暮风。平生门下客，继美庙堂中。	岑参	苗侍中挽歌二首二	天都优会丹清平继	五言律诗
盛德资邦杰，嘉谟作世程。门瞻驷马贵，时仰八龙名。罢市秦人送，还乡绛老迎。莫埋丞相印，留着付玄成。	岑参	故仆射裴公挽歌三首一	盛嘉门时罢还莫留	五言律诗
五府瞻高位，三台丧大贤。礼容还故绛，宠赠冠新田。气歇汾阴鼎，魂飞京兆阡。先时剑已没，陇树久苍然。	岑参	故仆射裴公挽歌三首二	五三礼宠气魂先陇	五言律诗
富贵徒言久，乡闾殁后归。锦衣都未着，丹旐忽先飞。哀挽辞秦塞，悲笳出帝畿。遥知九原上，渐觉吊人稀。	岑参	故仆射裴公挽歌三首三	富乡锦丹哀悲遥渐	五言律诗
蒙叟悲藏壑，殷宗惜济川。长安非旧日，京兆是新阡。黄霸官犹屈，苍生望已愆。唯余卿月在，留向杜陵悬。	岑参	河西太守杜公挽歌四首一	蒙殷长京黄苍唯留	五言律诗
鼓角城中出，坟茔郭外新。雨随思太守，云从送夫人。蒿里埋双剑，松门闭万春。回瞻北堂上，金印已生尘。	岑参	河西太守杜公挽歌四首二	鼓坟雨云蒿松回金	五言律诗
忆昨明光殿，新承天子恩。剖符移北地，授钺领西门。塞草迎军幕，边云拂使轩。至今闻陇外，戎虏尚亡魂。	岑参	河西太守杜公挽歌四首三	忆新剖授塞边至戎	五言律诗
漫漫澄波阔，沉沉大厦深。秉心常匪席，行义每挥金。汲引窥兰室，招携入翰林。多君有令子，犹注世人心。	岑参	河西太守杜公挽歌四首四	漫沉秉行汲招多犹	五言律诗
河尹恩荣旧，尚书宠赠新。一门传画戟，几世驾朱轮。夜色何时晓，泉台不复春。唯余朝服在，金印已生尘。	岑参	故河南尹岐国公赠工部尚书	河尚一几夜泉唯金	五言律诗
白日扃泉户，青春掩夜台。旧堂阶草长，空院砌花开。山晚铭旌去，郊寒骑吹回。三川难可见，应惜庾公才。	岑参	故河南尹岐国公赠工部尚书	白青旧空山郊三应	五言律诗
令德当时重，高门举世推。从夫荣已绝，封邑宠难追。陌上人皆惜，花间鸟亦悲。仙郎看陇月，犹忆画眉时。	岑参	韩员外夫人清河县君崔氏挽	令高从封陌花仙犹	五言律诗
遽闻伤别剑，忽复叹藏舟。灯冷泉中夜，衣寒地下秋。青松吊客泪，丹旐路人愁。徒有清河在，空悲逝水流。	岑参	韩员外夫人清河县君崔氏挽	遽忽灯衣青丹徒空	五言律诗
鹊印庆仍传，鱼轩宠莫先。从夫元凯贵，训子孟轲贤。龙是双归日，鸾非独舞年。哀容今共尽，凄怆杜陵田。	岑参	西河郡太原守张夫人挽歌	鹊鱼从训龙鸾哀凄	五言律诗
结宇依青嶂，开轩对翠畴。树交花两色，溪合水重流。竹径春来埽，兰樽夜不收。逍遥自得意，鼓腹醉中游。	岑参	南溪别业	结开树溪竹兰逍鼓	五言律诗
江天寒意少，冬月雨仍飞。出户愁为听，从风洒客衣。旅魂惊处断，乡信意中微。几日应晴去，孤舟且欲归。	张鼎	江南遇雨	江冬出从旅乡几孤	五言律诗
引出白云根，潺潺涨藓痕。冷光摇砌锡，疏影露枝猿。净带凋霜叶，香通洗药源。贝多文字古，宜向此中翻。	张鼎	僧舍小池	引潺冷疏净香贝宜	五言律诗
禁苑春风起，流莺绕合欢。玉窗通日气，珠箔卷轻寒。杨叶垂阴砌，梨花入井阑。君王好长袖，新作舞衣宽。	薛奇童	楚宫词二首一	禁流玉珠杨梨君新	五言律诗
日晚梧桐落，微寒入禁垣。月悬三雀观，霜度万秋门。艳舞矜新宠，愁容泣旧恩。不堪深殿里，帘外欲黄昏。	薛奇童	相和歌辞怨诗二首一	日微月霜艳愁不帘	五言律诗
故人谢城阙，挥手碧云期。溪月照隐处，松风生兴时。旧林日云暮，芳草岁空滋。甘与子成梦，请君同所思。	杨谏	长孙十一东山春夜见赠	故挥溪松旧芳甘请	五言律诗
江南折芳草，江北赠佳期。江阔水复急，过江常苦迟。苹白兰叶青，恐度先香时。美人碧云外，宁见长相思。	杨谏	赠知己	江江江过苹恐美宁	五言律诗
去岁离秦望，今冬使楚关。泪添天目水，发变海头山。别母乌南逝，辞兄雁北还。宦游偏不乐，长为忆慈颜。	张万顷	登天目山下作	去今泪发别辞宦长	五言律诗
夕膳望东周，晨装不少留。酒中同乐事，关外越离忧。座湿秦山雨，庭寒渭水秋。何当鹰隼击，来拂故林游。	张万顷	送裴少府	夕晨酒关座庭何来	五言律诗
闲琴开旅思，清夜有愁心。圆月正当户，微风犹在林。苍茫孤亭上，历乱多秋音。言念待明发，东山幽意深。	沈颂	旅次灞亭	闲清圆微苍历言东	五言律诗
人心不忘乡，矧余客已久。送君江南去，秋醉洛阳酒。赠言幽径兰，别思河堤柳。征帆暮风急，望望空延首。	沈颂	送人还吴	人矧送秋赠别征望	五言律诗
君家东海东，君去因秋风。漫漫指乡路，悠悠如梦中。烟雾积孤岛，波涛连太空。冒险当不惧，皇恩措尔躬。	沈颂	送金文学还日东	君君漫悠烟波冒皇	五言律诗
日月生天久，年年庆一回。时平祥不去，寿远节长来。连吹千家笛，同朝百郡杯。愿持金殿镜，处处照遗才。	梁锽	天长节	日年时寿连同愿处	五言律诗
妾命何偏薄，君王去不归。欲令遥见悔，楼上试春衣。空殿看人入，深宫羡鸟飞。翻悲因买赋，索镜照空辉。	梁锽	长门怨	妾君欲楼空深翻索	五言律诗
妾家巫峡阳，罗幌寝兰堂。晓日临窗久，春风引梦长。落钗仍挂鬓，微汗欲消黄。纵使朦胧觉，魂犹逐楚王。	梁锽	美人春卧	妾罗晓春落微纵魂	五言律诗
阿娇年未多，弱体性能和。怕重愁拈镜，怜轻喜曳罗。临津双洛浦，对月两嫦娥。独有荆王殿，时时暮雨过。	梁锽	名姝咏	阿弱怕怜临对独时	五言律诗
露井桃花发，双双燕并飞。美人姿态里，春色上罗衣。自爱频开镜，时羞欲掩扉。不知行路客，遥惹五香归。	梁锽	艳女词	露双美春自时不遥	五言律诗
杏梁初照日，碧玉后堂开。忆事临妆笑，春娇满镜台。含声歌扉举，顾影舞腰回。别有佳期处，青楼客夜来。	梁锽	狷氏子	杏碧忆春含顾别青	五言律诗
白皙歌童子，哀音绝又连。楚妃临扇学，卢女隔帘传。晓燕喧喉里，春莺啭舌边。若逢汉武帝，还是李延年。	梁锽	戏赠歌者	白哀楚卢晓春若还	五言律诗
云端有灵匹，掩映拂妆台。夜久应摇珮，天高响不来。片欢秋始展，残梦晓翻催。却怨填河鹊，留桥又不回。	梁锽	七夕泛舟	云掩夜天片残却留	五言律诗
画扇出秦楼，谁家赠列侯。小含吴剡县，轻带楚扬州。掩作山云暮，摇成陇树秋。坐来传与客，汉水又回流。	梁锽	崔驸马宅咏画山水扇	画谁小轻掩摇坐汉	五言律诗
宋玉东家女，常怀物外多。自从图渤海，谁为觅湘娥。白鹭栖脂粉，赪鲂跃绮罗。仍怜转娇眼，别恨一横波。	梁锽	观王美人海图障子	宋常自谁白赪仍别	五言律诗
百舌闻他郡，间关媚物华。敛形藏一叶，分响出千花。坐爱时褰幌，行藏或驻车。不须应独感，三载已辞家。	梁锽	闻百舌鸟	百间敛分坐行不三	五言律诗
淑德延公胄，宜家接帝姻。桂宫男掌仆，兰殿女升嫔。恩泽昭前命，盈虚变此辰。万年今已矣，彤管列何人。	赵良器	郑国夫人挽歌词	淑宜桂兰恩盈万彤	五言律诗
虫响乱啾啾，更人正数筹。魂归洞庭夜，霜卧洛阳秋。微月有时隐，长河到晓流。起来还嘱雁，乡信在吴洲。	黄麟	郡中客舍	虫更魂霜微长起乡	五言律诗
凤辖将军位，龙门司隶家。衣冠为隐逸，山水作繁华。径出重林草，池摇两岸花。谁知贵公第，亭院有烟霞。	郭良	题李将军山亭	凤龙衣山径池谁亭	五言律诗
早行星尚在，数里未天明。不辨云林色，空闻风水声。月从山上落，河入斗间横。渐至重门外，依稀见洛城。	郭良	早行	早数不空月河渐依	五言律诗
玉塞抵长城，金徽暎高阙。遥心万余里，直望三边月。霜静影逾悬，露晞光渐没。思君不可见，空叹将焉歇。	徐九皋	关山月	玉金遥直霜露思空	五言律诗
塞北狂胡旅，城南敌汉围。巉岩一鼓气，拔利五兵威。虏骑瞻山哭，王师拓地飞。不应须宠战，当遂勒金徽。	徐九皋	战城南	塞城巉拔虏王不当	五言律诗
亡国秦韩代，荣身刘项年。金槌击政后，玉斗碎增前。圣主称三杰，明离保四贤。已申黄石祭，方慕赤松仙。	徐九皋	咏史	亡荣金玉圣明已方	五言律诗
天下今无事，云中独未宁。忝驱更戍卒，方远送边庭。马饮长城水，军占太白星。国恩行可报，何必守经营。	徐九皋	送部四镇人往单于别知故	天云忝方马军国何	五言律诗
江风久未歇，山雨复相仍。巨浪天涯起，余寒川上凝。忧人劳夕惕，乡事惫晨兴。远听知音骇，诚哉不可陵。	阎宽	松滋江北阻风	江山巨余忧乡远诚	五言律诗
问俗周楚甸，川行眇江浔。兴随晓光发，道会春言深。回眺佳气象，远怀得山林。伫应舟楫用，曷务归闲心。	阎宽	晓入宜都渚	问川兴道回远伫曷	五言律诗
月生东荒外，天云收夕阴。爱见澄清景，象吾虚白心。耳目静无哗，神超道性深。乘兴得至乐，寓言因永吟。	阎宽	春宵览月	月天爱象耳神乘寓	五言律诗
下帷长日尽，虚馆早凉生。芳草犹未荐，如何蜻蛚鸣。秋风已振衣，客去何时归。为问当途者，宁知心有违。	阎宽	秋怀	下虚芳如秋客为宁	五言律诗
粉壁画云成，如能上太清。影从霄汉发，光照掖垣明。暎筿多幽趣，临轩得野情。独思作霖雨，流润及生灵。	李收	和中书侍郎院壁画云	粉如影光暎临独流	五言律诗
越艳谁家女，朝游江岸傍。青春犹未嫁，红粉旧来娼。锦袖盛朱橘，银钩摘紫房。见人羞不语，回艇入溪藏。	屈同仙	乌江女	越朝青红锦银见回	五言律诗
但有离宫处，君王每不居。旗门芳草合，辇路小槐疏。殿闭山烟满，窗凝野霭虚。丰年多望幸，春色待銮舆。	豆卢复	昌年宫之作	但君旗辇殿窗丰春	五言律诗
路辟天光远，春还月道临。草浓河畔色，槐结路边阴。未映君王史，先标胄子襟。经明如可拾，自有致云心。	荆冬倩	奉试咏青	路春草槐未先经自	五言律诗
发源自嶓冢，东注经襄阳。一道入溟渤，别流为沧浪。求思咏游女，投吊悲昭王。水滨不可问，日暮空汤汤。	梁洽	观汉水	发东一别求投水日	五言律诗
溪水碧悠悠，猿声断客愁。渔潭逢钓楫，月浦值孤舟。访泊随烟火，迷途视斗牛。今宵越乡意，还取醉忘忧。	郑绍	游越溪	溪猿渔月访迷今还	五言律诗
彩云呈瑞质，五色发人寰。独作龙虎状，孤飞天地间。隐隐临北极，峨峨象南山。恨在帝乡外，不逢枝叶攀。	梁德裕	感寓二首一	彩五独孤隐峨恨不	五言律诗
举手整花钿，翻身舞锦筵。马围行处匝，人压看场圆。歌要齐声和，情教细语传。不知心大小，容得许多怜。	常非月	咏谈容娘	举翻马人歌情不容	五言律诗
仙闱井初凿，灵液沁成泉。色湛青苔里，寒凝紫绠边。铜瓶向影落，玉甃抱虚圆。永愿调神鼎，尧时泰万年。	孙欣	奉试冷井诗	仙灵色寒铜玉永尧	五言律诗
君王巡海内，北阙下明台。云物天中少，烟花岁后来。河从御苑出，山向国门开。寂寞东京里，空留贾谊才。	王羡门	都中闲居	君北云烟河山寂空	五言律诗
春江可怜事，最在美人家。鹦鹉能言鸟，芙蓉巧笑花。地衔金作埒，水抱玉为沙。薄晚青丝骑，长鞭赴狭斜。	芮挺章	江南弄	春最鹦芙地水薄长	五言律诗
任气称张放，衔恩在少年。玉阶朝就日，金屋夜升天。轩骑青云际，笙歌绿水边。建章明月好，留醉伴风烟。	芮挺章	少年行	任衔玉金轩笙建留	五言律诗
水竹谁家宅，幽庭向苑门。今知季伦沼，旧是辟疆园。饥鹭窥鱼静，鸣鸦带子喧。兴成秪自适，欲白返忘言。	楼颕	东郊纳凉忆左威卫李录事收	水幽今旧饥鸣兴欲	五言律诗
纳凉每选地，近得青门东。林与缭垣接，池将沁水通。枝交帝女树，桥映美人虹。想是忘机者，悠悠在兴中。	楼颕	东郊纳凉忆左威卫李录事收	纳近林池枝桥想悠	五言律诗
林间求适意，池上得清飙。稍稍斜回檝，时时一度桥。水光壁际动，山影浪中摇。不见李元礼，神仙何处要。	楼颕	东郊纳凉忆左威卫李录事收	林池稍时水山不神	五言律诗
贵人昔未贵，咸愿顾寒微。及自登枢要，何曾问布衣。平明登紫阁，日晏下彤闱。扰扰路傍子，无劳歌是非。	杨贲	时兴	贵咸及何平日扰无	五言律诗
扶起离披菊，霜轻喜重开。醉中惊老去，笑里觉愁来。月送人无尽，风吹浪不回。感时将有寄，诗思涩难裁。	包佶	对酒赠故人	扶霜醉笑月风感诗	五言律诗
火炎逢六月，金伏过三庚。几度衣裳汗，谁家枕簟清。颁冰无下位，裁扇有高名。吏部还开瓮，殷勤二客情。	包佶	同李吏部伏日口号呈元庶子	火金几谁颁裁吏殷	五言律诗
酒礼惭先祭，刑书已旷官。诏驰黄纸速，身在绛纱安。圣位登堂静，生徒跪席寒。庭槐暂摇落，幸为入春看。	包佶	酬兵部李侍郎晚过东厅之作	酒刑诏身圣生庭幸	五言律诗
西汜驰晖过，东园别路长。岁华唯陇柏，春事罢公桑。龟兆开泉户，禽巢闭画梁。更闻哀礼过，明诏制心丧。	包佶	昭德皇后挽歌词	西东岁春龟禽更明	五言律诗
回塘分越水，古树积吴烟。扫竹催铺席，垂萝待系船。鸟窥新罅栗，龟上半攲莲。屡入忘归地，长嗟俗事牵。	包佶	秋日过徐氏园林	回古扫垂鸟龟屡长	五言律诗
遥礼前朝塔，微闻后夜钟。人间第四祖，云里一双峰。积雨封苔径，多年亚石松。传心不传法，谁可继高踪。	包佶	双山过信公所居	遥微人云积多传谁	五言律诗
运筹时所贵，前席礼偏深。羸驾归贫宅，攲冠出禁林。凤巢方得地，牛喘最关心。雅望期三入，东山未可寻。	包佶	奉和柳相公中书言怀	运前羸攲凤牛雅东	五言律诗
交臂多相共，风流忆此人。海翻移里巷，书蠹积埃尘。奉佛栖禅久，辞官上疏频。故来分半宅，惟是旧交亲。	包佶	客自江南话过亡友朱司议故	交风海书奉辞故惟	五言律诗
挥泪送回人，将书报所亲。晚年多疾病，中路有风尘。王粲频征楚，君恩许入秦。还同星火去，马上别江春。	包佶	发襄阳后却寄公安人	挥将晚中王君还马	五言律诗
心与青春背，新年亦掩扉。渐穷无相学，惟避不材讥。积病攻难愈，衔恩报转微。定知书课日，优诏许辞归。	包佶	立春后休沐	心新渐惟积衔定优	五言律诗
祈门官罢后，负笈向桃源。万卷长开帙，千峰不闭门。绿杨垂野渡，黄鸟傍山村。念尔能高枕，丹墀会一论。	李嘉祐	送韦邕少府归钟山	祈负万千绿黄念丹	五言律诗
为郎复典郡，锦帐映朱轮。露冕随龙节，停桡得水人。早霜芦叶变，寒雨石榴新。莫怪谙风土，三年作逐臣。	李嘉祐	送卢员外往饶州	为锦露停早寒莫三	五言律诗
君罢江西日，家贫为一官。还归五陵去，只向远峰看。暮色催人别，秋风待雨寒。遥知到三径，唯有菊花残。	李嘉祐	送裴五归京口	君家还只暮秋遥唯	五言律诗
艰难只用武，归向浙河东。松雪千山暮，林泉一水通。乡心缘绿草，野思看青枫。春日偏相忆，裁书寄剡中。	李嘉祐	送严维归越州	艰归松林乡野春裁	五言律诗
风流与才思，俱似晋时人。淮月归心促，江花入兴新。云深沧海暮，柳暗白田春。共道官犹小，怜君孝养亲。	李嘉祐	送杜士瞻楚州觐省	风俱淮江云柳共怜	五言律诗
水流过海稀，尔去换春衣。泪向槟榔尽，身随鸿雁归。草思晴后发，花怨雨中飞。想到金陵渚，酣歌对落晖。	李嘉祐	送裴宣城上元所居	水尔泪身草花想酣	五言律诗
久作涔阳令，丹墀忽再还。凄凉辞泽国，离乱到乡山。北固滩声满，南徐草色闲。知心从此别，相忆鬓毛斑。	李嘉祐	留别毘陵诸公	久丹凄离北南知相	五言律诗
行春日已晓，桂檝逐寒烟。转曲遥峰出，看涛极浦连。入京当献赋，封事更闻天。日日趋黄阁，应忘云海边。	李嘉祐	送独孤拾遗先辈先赴上都	行桂转看入封日应	五言律诗
主人冯轼贵，送客泛舟稀。逼岸随芳草，回桡背落晖。映花双节驻，临水伯劳飞。醉与群公狎，春塘露冕归。	李嘉祐	常州韦郎中泛舟见饯	主送逼回映临醉春	五言律诗
十年犹执宪，万里独归春。旧国逢芳草，青云见故人。潘郎今发白，陶令本家贫。相送临京口，停桡泪满巾。	李嘉祐	送崔侍御入朝	十万旧青潘陶相停	五言律诗
岳阳天水外，念尔一帆过。野墅人烟迥，山城雁影多。有时巫峡色，终日洞庭波。丞相今为郡，应无劳者歌。	李嘉祐	送岳州司马弟之任	岳念野山有终丞应	五言律诗
骚人夸竹杖，赠我意何深。万点湘妃泪，三年贾谊心。愿持终白首，谁道贵黄金。他日归愚谷，偏宜绿绮琴。	李嘉祐	裴侍御见赠斑竹杖	骚赠万三愿谁他偏	五言律诗
羡尔湘东去，烟花尚可亲。绿芳深映鸟，远岫递迎人。饥狖啼初日，残莺惜暮春。遥怜谢客兴，佳句又应新。	李嘉祐	送张观归袁州	羡烟绿远饥残遥佳	五言律诗
丞相过邦牧，清弦送羽觞。高情同客醉，子夜为人长。斜汉这过斗，寒云正护霜。新安江自绿，明主待惟良。	李嘉祐	冬夜饶州使堂饯相公五叔赴	丞清高子斜寒新明	五言律诗
山殿秋云里，香烟出翠微。客寻朝磬至，僧背夕阳归。下界千门在，前朝万事非。看心兼送目，葭菼自依依。	李嘉祐	蒋山开善寺	山香客僧下前看葭	五言律诗
惆怅遥江路，萧条落日过。蝉鸣独树急，鸦向古城多。转曲随青嶂，因高见白波。潘生秋径草，严子意如何。	李嘉祐	晚发江宁道中呈严维	惆萧蝉鸦转因潘严	五言律诗
句曲千峰暮，归人向远烟。风摇近水叶，云护欲晴天。夕照留山馆，秋光落草田。征途傍斜日，一骑独翩翩。	李嘉祐	句容县东青阳馆作	句归风云夕秋征一	五言律诗
茅檐闲寂寂，无事觉人和。井近时浇圃，城低下见河。兴缘芳草积，情向远峰多。别日归吴地，停桡更一过。	李嘉祐	晚春宴无锡蔡明府西亭	茅无井城兴情别停	五言律诗
君承明主意，日日上丹墀。东阁论兵后，南宫草奏期。人稀傍河处，槐暗入关时。独遣吴州客，平陵结梦思。	李嘉祐	送王端赴朝	君日东南人槐独平	五言律诗
欲究先儒教，还过支遁居。山堦闲听法，竹迳独看书。向日荷新卷，迎秋柳半疏。风流有佳句，不似带经锄。	李嘉祐	送王正字山寺读书	欲还山竹向迎风不	五言律诗
君为万里宰，恩及五湖人。未满先求退，归闲不厌贫。远峰晴更近，残柳雨还新。要自趋丹陛，明年鸡树亲。	李嘉祐	送房明府罢长宁令湖州客舍	君恩未归远残要明	五言律诗
映水光难定，凌虚体自轻。夜风吹不灭，秋露洗还明。向烛仍分焰，投书更有情。犹将流乱影，来此傍檐楹。	李嘉祐	咏萤	映凌夜秋向投犹来	五言律诗
射策名先着，论兵气自雄。能全季布诺，不道鲁连功。流水蒹葭外，诸山睥睨中。别君秋日晚，回首夕阳空。	李嘉祐	送李中丞杨判官	射论能不流诸别回	五言律诗
迁客投于越，临江泪满衣。独随流水远，转觉故人稀。万木迎秋序，千峰驻晚晖。行舟犹未已，惆怅暮潮归。	李嘉祐	至七里滩作	迁临独转万千行惆	五言律诗
寂寞横塘路，新篁覆水低。东风潮信满，时雨稻秔齐。寡妇共租税，渔人逐鼓鼙。惭无卓鲁术，解印谢黔黎。	李嘉祐	南浦渡口	寂新东时寡渔惭解	五言律诗
宋玉怨三秋，张衡复四愁。思乡雁北至，欲别水东流。倚树看黄叶，逢人诉白头。佳期不可失，落日自登楼。	李嘉祐	暮秋迁客增思寄京华	宋张思欲倚逢佳落	五言律诗
爱尔无羁束，云山恣意过。一身随远岫，孤棹任轻波。世事关心少，渔家寄宿多。芦花泊舟处，江月奈人何。	李嘉祐	送苏修往上饶	爱云一孤世渔芦江	五言律诗
满庭多种药，入里作山家。终日能留客，凌寒亦对花。海鸥过竹屿，门柳拂江沙。知尔卑栖意，题诗美白华。	李嘉祐	题王十九茆堂	满入终凌海门知题	五言律诗
山林唯幽静，行住不妨禅。高月穿松迳，残阳过水田。诗从宿世悟，法为本师传。能使南人敬，修持香火缘。	李嘉祐	送弘志上人归湖州	山行高残诗法能修	五言律诗
阳羡兰陵近，高城带水闲。浅流通野寺，绿茗盖春山。长吏多愁罢，游人讵肯还。知君日清净，无事掩重关。	李嘉祐	送陆士伦宰义兴	阳高浅绿长游知无	五言律诗
汉主留才子，春城直紫微。对花阊阖静，过竹吏人稀。裁诏催添烛，将朝欲更衣。玉堂宜岁久，且莫厌彤闱。	李嘉祐	和张舍人中书宿直	汉春对过裁将玉且	五言律诗
怜尔因同舍，看书似外家。出关逢落叶，傍水见寒花。送远添秋思，将衰恋岁华。清淮倍相忆，回首莫令赊。	李嘉祐	司勋王郎中宅送韦九郎中往	怜看出傍送将清回	五言律诗
诗人饶楚思，淮上及春归。旧浦菱花发，闲门柳絮飞。高名乡曲重，少事道流稀。定向渔家醉，残阳卧钓矶。	李嘉祐	晚春送吉校书归楚州	诗淮旧闲高少定残	五言律诗
隳官就宾荐，时辈讵争先。盛业推儒行，高科独少年。迎秋见衰叶，余照逐鸣蝉。旧里三峰下，开门古县前。	李嘉祐	送严二擢第东归	隳时盛高迎余旧开	五言律诗
高第由佳句，诸生似者稀。长安带酒别，建业候潮归。稚子欢迎棹，邻人为扫扉。含情过旧浦，鸥鸟亦依依。	李嘉祐	送冷朝阳及第东归江宁	高诸长建稚邻含鸥	五言律诗
但能一官适，莫羡五侯尊。山色垂趋府，潮声自到门。缘塘剡溪路，映竹五湖村。王谢登临处，依依今尚存。	李嘉祐	送越州辛法曹之任	但莫山潮缘映王依	五言律诗
塞鸿归欲尽，北客始辞春。零桂虽逢竹，湘川少见人。江花铺浅水，山木暗残春。修刺辕门里，多怜尔为亲。	李嘉祐	送樊兵曹潭州谒韦大夫	塞北零湘江山修多	五言律诗
惭君从弱岁，顾我比诸昆。同事元戎久，俱承国士恩。随莺过淮水，看柳向辕门。草色金陵岸，思心那可论。	李嘉祐	送杜御史还广陵	惭顾同俱随看草思	五言律诗
停车邀别乘，促轸奏胡笳。若见楚山暮，因愁浙水赊。河堤经浅草，村径历繁花。更有堪悲处，梁城春日斜。	李嘉祐	送兖州杜别驾之任	停促若因河村更梁	五言律诗
平津旧东阁，深巷见南山。卷箔岚烟润，遮窗竹影闲。倾茶兼落帽，恋客不开关。斜照窥帘外，川禽时往还。	李嘉祐	题裴十六少卿东亭	平深卷遮倾恋斜川	五言律诗
虚室独焚香，林空静磬长。闲窥数竿竹，老在一绳床。啜茗翻真偈，然灯继夕阳。人归远相送，步履出回廊。	李嘉祐	同皇甫侍御题荐福寺一公房	虚林闲老啜然人步	五言律诗
虏近人行少，怜君独出城。故关逢落叶，寒日逐徂征。闻笛添归思，看山惬野情。皇华今绝少，龙额也相迎。	李嘉祐	送从侄端之东都	虏怜故寒闻看皇龙	五言律诗
时称谢康乐，别事汉平津。衰柳寒关道，高车左掖臣。背河见北雁，到洛问东人。忆昔游金谷，相看华发新。	李嘉祐	送王谏议充东都留守判官	时别衰高背到忆相	五言律诗
多雨南宫夜，仙郎寓直时。漏长丹凤阙，秋冷白云司。萤影侵堦乱，鸿声出苑迟。萧条人吏散，小谢有新诗。	李嘉祐	和都官苗员外秋夜省直对雨	多仙漏秋萤鸿萧小	五言律诗
故乡那可到，令弟独能归。诸将矜旄节，何人重布衣。空城流水在，荒泽旧村稀。秋日平原路，虫鸣桑叶飞。	李嘉祐	送从弟归河朔	故令诸何空荒秋虫	五言律诗
君过湟中去，寻源未是赊。经春逢白草，尽日度黄沙。双节行为伴，孤烽到似家。和戎非用武，不学李轻车。	李嘉祐	送崔夷甫员外和蕃	君寻经尽双孤和不	五言律诗
春愁能浩荡，送别又如何。人向吴台远，莺飞汉苑多。见花羞白发，因尔忆沧波。好是神仙尉，前贤亦未过。	李嘉祐	春日长安送从弟尉吴县	春送人莺见因好前	五言律诗
伏奏随廉使，周行外冗员。白髭空受岁，丹陛不朝天。秉烛千官去，垂帘一室眠。羡君青琐里，并冕入炉烟。	李嘉祐	元日无衣冠入朝寄皇甫拾遗	伏周白丹秉垂羡并	五言律诗
雪深扬子岸，看柳尽成梅。山色潜知近，潮声只听来。夜禽惊晓散，春物受寒催。粉署生新兴，瑶华寄上才。	李嘉祐	和韩郎中扬子津玩雪寄严维	雪看山潮夜春粉瑶	五言律诗
细草绿汀洲，王孙耐薄游。年华初冠带，文体旧弓裘。野渡花争发，春塘水乱流。使君怜小阮，应念倚门愁。	李嘉祐	送王牧往吉州谒王使君叔	细王年文野春使应	五言律诗
清政过前哲，香名达至尊。明通汉家籍，重识府公恩。春景生云物，风潮敛雪痕。长吟策羸马，青楚入关门。	李嘉祐	广陵送林宰	清香明重春风长青	五言律诗
吏曹难茂宰，主意念疲人。更事文犀节，还过白马津。云间辞北阙，树里出西秦。为报陶明府，裁书莫厌贫。	李嘉祐	赠卫南长官赴任	吏主更还云树为裁	五言律诗
处处空篱落，江村不忍看。无人花色惨，多雨鸟声寒。黄霸初临郡，陶潜未罢官。乘春务征伐，谁肯问凋残。	李嘉祐	自常州还江阴途中作	处江无多黄陶乘谁	五言律诗
沴气清金虎，兵威壮铁冠。扬旌川色暗，吹角水风寒。人对辎𫐌醉，花垂睥睨残。羡归丞相阁，空望旧门栏。	李嘉祐	润州杨别驾宅送蒋九侍御收	沴兵扬吹人花羡空	五言律诗
万室边江次，孤城对海安。朝霞晴作雨，湿气晚生寒。苔色侵衣桁，潮痕上井栏。题诗招茂宰，思尔欲辞官。	李嘉祐	仲夏江阴官舍寄裴明府	万孤朝湿苔潮题思	五言律诗
袖中多丽句，未遣世人闻。醉夜眠江月，闲时逐海云。荻花寒漫漫，鸥鸟暮群群。若到长沙苑，渔家更待君。	李嘉祐	送夏侯审参军游江东	袖未醉闲荻鸥若渔	五言律诗
圣主临前殿，殷忧遣使臣。气迎天诏喜，恩发土膏春。草色催归棹，莺声为送人。龙沙多道里，流水自相亲。	李嘉祐	送袁员外宣慰劝农毕赴洪州	圣殷气恩草莺龙流	五言律诗
淮南频送别，临水惜残春。攀折隋宫柳，淹留秦地人。含情归上国，论旧见平津。更接天津近，余花映绶新。	李嘉祐	送侍御史四叔归朝	淮临攀淹含论更余	五言律诗
十里山村道，千峰栎树林。霜浓竹枝亚，岁晚荻花深。草市多樵客，渔家足水禽。幽居虽可羡，无那子牟心。	李嘉祐	登楚州城望驿路十余里山村	十千霜岁草渔幽无	五言律诗
野寺江城近，双旌五马过。禅心超忍辱，梵语问多罗。松林闲僧老，云烟晚日和。寒塘归路转，清磬隔微波。	李嘉祐	奉陪韦润州游鹤林寺	野双禅梵松云寒清	五言律诗
一门同秘省，万里作长城。问绢莲花府，扬旗细柳营。词锋偏却敌，草奏直论兵。何幸新诗赠，真输小谢名。	李嘉祐	奉酬路五郎中院长新除工部	一万问扬词草何真	五言律诗
不耻青袍故，尤宜白发新。心朝玉皇帝，貌似紫阳人。湘浦眠销日，桃源醉度春。能文兼证道，庄叟是前身。	李嘉祐	送韦司直西行	不尤心貌湘桃能庄	五言律诗
莫向黔中路，令人到欲迷。水声巫峡里，山色夜郎西。树隔朝云合，猿窥晓月啼。南方饶翠羽，知尔饮清溪。	李嘉祐	送上官侍御赴黔中	莫令水山树猿南知	五言律诗
迢递荆州路，山多水又分。霜林澹寒日，朔雁蔽南云。八座由持节，三湘亦置军。自当行直指，应不为功勋。	李嘉祐	送元侍御还荆南幕府	迢山霜朔八三自应	五言律诗
西望香炉雪，千峰晚色新。白头悲作吏，黄纸苦催人。多负登山屐，深藏漉酒巾。伤心公府内，手板日相亲。	李嘉祐	登湓城浦望庐山初晴直省赍	西千白黄多深伤手	五言律诗
惆怅重阳日，空山野菊新。蒹葭百战地，江海十年人。叹老堪衰柳，伤秋对白苹。孤楼闻夕磬，塘路向城𬮱。	李嘉祐	九日	惆空蒹江叹伤孤塘	五言律诗
晴景应重阳，高台怆远乡。水澄千室倒，雾卷四山长。受节人逾老，惊寒菊半黄。席前愁此别，未别已沾裳。	李嘉祐	九日送人	晴高水雾受惊席未	五言律诗
淇上春风涨，鸳鸯逐浪飞。清明桑叶小，度雨杏花稀。卫女红妆薄，王孙白马肥。相将踏青去，不解惜罗衣。	李嘉祐	春日淇上作	淇鸳清度卫王相不	五言律诗
自小从游惯，多由戏笑偏。常时矜礼数，渐老荷优怜。见主承休命，为郎贵晚年。伯喈文与篆，虚作汉家贤。	李嘉祐	送从叔阳冰祇召赴都	自多常渐见为伯虚	五言律诗
闻说湘川路，年年苦雨多。猿啼巫峡雨，月照洞庭波。穷海人还去，孤城雁共过。青山不可极，来往自蹉跎。	李嘉祐	送友人入湘	闻年猿月穷孤青来	五言律诗
公务江南远，留欢幕下荣。枫林缘楚塞，水驿到湓城。岸草知春晚，沙禽好夜惊。风帆几度泊，处处暮潮声。	李嘉祐	送裴员外往江南	公留枫水岸沙风处	五言律诗
南登秦岭头，回望始堪愁。汉阙青门远，高山蓝水流。三湘迁客去，九陌故人游。从此辞乡泪，双垂不复收。	李嘉祐	登秦岭	南回汉高三九从双	五言律诗
清秀过终童，携书访老翁。以吾为世旧，怜尔继家风。淮岸经霜柳，关城带月鸿。春归定得意，花送到东中。	李嘉祐	送张惟俭秀才入举	清携以怜淮关春花	五言律诗
执宪随征虏，逢秋出故关。雨多愁郢路，叶下识衡山。地远从军乐，兵强分野闲。皇家不易将，此去未应还。	李嘉祐	送韦侍御湖南幕府	执逢雨叶地兵皇此	五言律诗
法许庐山远，诗传休上人。独归双树宿，静与百花亲。对物虽留兴，观空已悟身。能令折腰客，遥赏竹房春。	李嘉祐	同皇甫冉赴官留别灵一上人	法诗独静对观能遥	五言律诗
草色随骢马，悠悠共出秦。水传云梦晓，山接洞庭春。帆影连三峡，猿声在四邻。青门一分首，难见杜陵人。	李嘉祐	送客游荆州	草悠水山帆猿青难	五言律诗
东门垂柳长，回首独心伤。日暖临芳草，天晴忆故乡。映花莺上下，过水蝶悠飏。借问同行客，今朝泪几行。	李嘉祐	与郑锡游春	东回日天映过借今	五言律诗
文若为全德，留侯是重名。论公长不宰，因病得无生。大梦依禅定，高坟共化城。自应怜寂灭，人世但伤情。	李嘉祐	故燕国相公挽歌二首一	文留论因大高自人	五言律诗
共美持衡日，皆言折槛时。蜀侯供庙略，汉主缺台司。车马行仍止，笳箫咽又悲。今年杜陵陌，殄瘁百花迟。	李嘉祐	故燕国相公挽歌二首二	共皆蜀汉车笳今殄	五言律诗
神理今何在，斯人竟若斯。颜渊徒有德，伯道且无儿。白发今非老，青云数有奇。谁言夕郎拜，翻向夜台悲。	李嘉祐	故吏部郎中赠给事中韦公挽	神斯颜伯白青谁翻	五言律诗
社里东城接，松阡北地开。闻笳春色惨，执绋故人哀。终日南山对，何时渭水回。仁兄与恩旧，相望泣泉台。	李嘉祐	故吏部郎中赠给事中韦公挽	社松闻执终何仁相	五言律诗
傍海皆荒服，分符重汉臣。云山百越路，市井十洲人。执玉来朝远，还珠入贡频。连年不见雪，到处即行春。	张循之	送泉州李使君之任	傍分云市执还连到	五言律诗
古郡邻江岭，公庭半薜萝。府僚闲不入，山鸟静偏过。睥睨临花柳，栏干枕芰荷。麦秋今欲至，君听两岐歌。	包何	和孟虔州闲斋即事	古公府山睥栏麦君	五言律诗
本梡稀难识，沙门种则生。叶殊经写字，子为佛称名。滤水浇新长，燃灯暖更荣。亭亭无别意，只是劝修行。	包何	同李郎中净律院梡子树	本沙叶子滤燃亭只	五言律诗
每看苔藓色，如向簿书闲。幽思缠芳树，高情寄远山。雨痕连地绿，日色出林斑。却笑兴公赋，临危滑石间。	包何	同舍弟佶班韦二员外秋苔对	每如幽高雨日却临	五言律诗
郡北乘流去，花间竟日行。海鱼朝满市，江鸟夜喧城。止酒非关病，援琴不在声。应缘五斗米，数日滞渊明。	包何	送王汶宰江阴	郡花海江止援应数	五言律诗
朝列称多士，君家有二难。贞为台里柏，芳作省中兰。夜宿分曹阔，晨趋接武欢。每怜双阙下，雁序入鸳鸾。	包何	和苗员外寓直中书	朝君贞芳夜晨每雁	五言律诗
近海川原薄，人家本自稀。黍苗期腊酒，霜叶是寒衣。市井谁相识，渔樵夜始归。不须骑马问，恐畏狎鸥飞。	包何	江上田家	近人黍霜市渔不恐	五言律诗
近远从王事，南行处处经。手持霜简白，心在夏苗青。回雁书应报，愁猿夜屡听。因君使绝域，方物尽来庭。	包何	送韦侍御奉使江岭诸道催青	近南手心回愁因方	五言律诗
细雨未成霖，垂帘但觉阴。唯看上砌湿，不遣入檐深。度隟沾霜简，因风润绮琴。须移户外屦，檐溜夜相侵。	包何	裴端公使院赋得隔帘见春雨	细垂唯不度因须檐	五言律诗
西掖驰名久，东阳出守时。江山婺女分，风月隐侯诗。别恨双溪急，留欢五马迟。回舟映沙屿，未远剩相思。	包何	婺州留别邓使君	西东江风别留回未	五言律诗
愿以金秤锤，因君赠别离。钩悬新月吐，衡举众星随。掌握须平执，锱铢必尽知。由来投分审，莫放弄权移。	包何	赋得秤送孟孺卿	愿因钩衡掌锱由莫	五言律诗
子欲适东周，门人盈岐路。高标信难仰，薄官非始务。绵邈千里途，裴回四郊暮。征车日云远，抚己惭深顾。	贾邕	送萧颖士赴东府得路字	子门高薄绵裴征抚	五言律诗
大名掩诸古，独断无不适。德遂天下宗，官为幕中客。骊山浮云散，灞岸零雨夕。请业非远期，圆光再生魄。	刘舟	送萧颖士赴东府得适字	大独德官骊灞请圆	五言律诗
大德讵可拟，高梧有长离。素怀经纶具，昭世犹安卑。落日去关外，悠悠隔山陂。我心如浮云，千里相追随。	长孙铸	送萧颖士赴东府得离字	大高素昭落悠我千	五言律诗
夫子高世迹，时人不可攀。今予亦云幸，谬得承温颜。良策资入幕，遂行从近关。青春灞亭别，此去何时还。	房白	送萧颖士赴东府得还字	夫时今谬良遂青此	五言律诗
吾见夫子德，谁云习相近。数仞不可窥，言味终难尽。处喧虑常澹，作吏心亦隐。更有嵩少峰，东南为胜引。	元晟	送萧颖士赴东府得引字	吾谁数言处作更东	五言律诗
吾师继微言，赞述在坟典。寸禄聊自资，平生宦情鲜。逶迟东州路，春草深复浅。日远夫子门，中心曷由展。	刘太冲	送萧颖士赴东府得浅字	吾赞寸平逶春日中	五言律诗
天生良史笔，浪迹擅文藻。中夏授参谋，东夷愿闻道。行轩玩春日，饯席借芳草。幸得师季良，欣留箧笥宝。	姚发	送萧颖士赴东府得草字	天浪中东行饯幸欣	五言律诗
斤溪数亩田，素心拟长往。繄君曲得引，使我缨俗网。风尘岂不劳，道义成心赏。春郊桃李月，忍此戒征两。	郑愕	送萧颖士赴东府得往字	斤素繄使风道春忍	五言律诗
官闲幕府下，聊以任纵诞。文学鲁仲尼，高标嵇中散。出门时雨润，对酒春风暖。感激知己恩，别离魂欲断。	殷少野	送萧颖士赴东府得散字	官聊文高出对感别	五言律诗
古寺传灯久，层城闭阁闲。香花同法侣，旌斾入深山。寒磬虚空里，孤云起灭间。谢公忆高卧，徒御欲东还。	皇甫曾	奉陪韦中丞使君游鹤林寺	古层香旌寒孤谢徒	五言律诗
罢战回龙节，朝天上凤池。寒生五湖道，春入万年枝。召化多遗爱，胡清已畏知。怀恩偏感别，堕泪向旌麾。	皇甫曾	奉送杜侍御还京	罢朝寒春召胡怀堕	五言律诗
摇落空林夜，河阳兴已生。未辞公府步，知结远山情。高柳风难定，寒泉月助明。袁公方卧雪，尺素及柴荆。	皇甫曾	酬郑侍御秋夜见寄	摇河未知高寒袁尺	五言律诗
花宫难久别，道者忆千灯。残雪入林路，暮山归寺僧。日光依嫩草，泉响滴春冰。何用求方便，看心是一乘。	皇甫曾	送普上人还阳羡	花道残暮日泉何看	五言律诗
禁省夜沉沉，春风雪满林。沧洲归客梦，青琐近臣心。挥翰宣鸣玉，承恩在赐金。建章寒漏起，更助掖垣深。	皇甫曾	和谢舍人雪夜寓直	禁春沧青挥承建更	五言律诗
几年人不见，林下掩柴关。留客当清夜，逢君话旧山。隔城寒杵急，带月早鸿还。南陌虽相近，其如隐者闲。	皇甫曾	寻刘处士	几林留逢隔带南其	五言律诗
从此无期见，柴门对雪开。二毛逢世难，万恨掩泉台。返照空堂夕，孤城吊客回。汉家偏访道，犹畏鹤书来。	皇甫曾	哭陆处士	从柴二万返孤汉犹	五言律诗
悠悠千里去，惜此一尊同。客散高楼上，帆飞细雨中。山程随远水，楚思在青枫。共说前期易，沧波处处同。	皇甫曾	乌程水楼留别	悠惜客帆山楚共沧	五言律诗
春山唯一室，独坐草萋萋。身寂心成道，花闲鸟自啼。细泉松径里，返景竹林西。晚与门人别，依依出虎溪。	皇甫曾	题赠吴门邕上人	春独身花细返晚依	五言律诗
千峰待逋客，香茗复丛生。采摘知深处，烟霞羡独行。幽期山寺远，野饭石泉清。寂寂燃灯夜，相思一磬声。	皇甫曾	送陆鸿渐山人采茶回	千香采烟幽野寂相	五言律诗
南忆新安郡，千山带夕阳。断猿知夜久，秋草助江长。疏发应成素，青松独耐霜。爱才称汉主，题柱待回乡。	皇甫曾	寄刘员外长卿	南千断秋疏青爱题	五言律诗
悲风生旧浦，云岭隔东田。伏腊同鸡黍，柴门闭雪天。孤村明夜火，稚子候归船。静者心相忆，离居畏度年。	皇甫曾	寄张仲甫	悲云伏柴孤稚静离	五言律诗
云梦南行尽，三湘万里流。山川重分手，徒御亦悲秋。白简劳王事，清猿助客愁。离群复多病，岁晚忆沧洲。	皇甫曾	送元侍御充使湖南	云三山徒白清离岁	五言律诗
腊尽促归心，行人及华阴。云霞仙掌出，松柏古祠深。野渡冰生岸，寒川烧隔林。温泉看渐近，宫树晚沉沉。	皇甫曾	晚至华阴	腊行云松野寒温宫	五言律诗
谷口山多处，君归不可寻。家贫青史在，身老白云深。扫雪开松径，疏泉过竹林。余生负丘壑，相送亦何心。	皇甫曾	送孔征士	谷君家身扫疏余相	五言律诗
流萤与落叶，秋晚共纷纷。返照城中尽，寒砧雨外闻。离人见衰鬓，独鹤暮何群。楚客在千里，相思看碧云。	皇甫曾	秋兴	流秋返寒离独楚相	五言律诗
南幰衔恩去，东夷泛海行。天遥辞上国，水尽到孤城。已变炎凉气，仍愁浩淼程。云涛不可极，来往见双旌。	皇甫曾	送归中丞使新罗	南东天水已仍云来	五言律诗
石梁人不到，独往更迢迢。乞食山家少，寻钟野寺遥。松门风自扫，瀑布雪难消。秋夜闻清梵，余音逐海潮。	皇甫曾	送少微上人东南游	石独乞寻松瀑秋余	五言律诗
孤棹闽中客，双旌海上军。路人从北少，海水向南分。野鹤伤秋别，林猿忌夜闻。汉家崇亚相，知子远邀勋。	皇甫曾	送韦判官赴闽中	孤双路海野林汉知	五言律诗
草色随骢马，悠悠同出秦。水传云梦晓，山接洞庭春。帆影连三峡，猿声近四邻。青门一分手，难见杜陵人。	皇甫曾	送人还荆州	草悠水山帆猿青难	五言律诗
寒踪白云里，法侣自提携。竹径通城下，松门隔水西。方同沃洲去，不似武陵迷。仿佛方知处，高峰是会稽。	皇甫曾	寄净虚上人初至云门	寒法竹松方不仿高	五言律诗
谢客开山后，郊扉积水通。江湖千里别，衰老一尊同。返照寒川满，平田暮雪空。沧洲自有趣，不便哭途穷。	皇甫曾	过刘员外长卿别墅	谢郊江衰返平沧不	五言律诗
谁能愁此别，到越会相逢。长忆云门寺，门前千万峰。石床埋积雪，山路倒枯松。莫学白居士，无人知去踪。	皇甫曾	送著公归越	谁到长门石山莫无	五言律诗
西去意如何，知随贡士科。吟诗向月路，驱马出烟萝。晚色寒芜远，秋声候雁多。自怜归未得，相送一劳歌。	皇甫曾	送郑秀才贡举	西知吟驱晚秋自相	五言律诗
悠悠驱匹马，征路上连冈。晚翠深云窦，寒台净石梁。秋花偏似雪，枫叶不禁霜。愁见前程远，空郊下夕阳。	皇甫曾	玉山岭上作	悠征晚寒秋枫愁空	五言律诗
博士本秦官，求才踮职难。临风曲台净，对月碧池寒。讲学分阴重，斋祠晓漏残。朝衣辨色处，双绶更宜看。	皇甫曾	国子柳博士兼领太常博士辄	博求临对讲斋朝双	五言律诗
儒衣羞此别，去抵汉公卿。宾贡年犹少，篇章艺已成。临流惜暮景，话别起乡情。离酌不辞醉，西江春草生。	皇甫曾	送裴秀才贡举	儒去宾篇临话离西	五言律诗
李侯虽薄宦，时誉何籍籍。骏马常借人，黄金每留客。投壶华馆静，纵酒凉风夕。即此遇神仙，吾欣知损益。	高适	巨鹿赠李少府	李时骏黄投纵即吾	五言律诗
男儿贵得意，何必相知早。飘荡与物永，踌跎觉年老。长卿无产业，季子惭妻嫂。此事难重陈，未于众人道。	高适	酬裴秀才	男何飘踌长季此未	五言律诗
深崖无绿竹，秀色徒氛氲。时代种桃李，无人顾此君。奈何冰雪操，尚与蒿莱群。愿托灵仙子，一声吹入云。	高适	酬马八效古见赠	深秀时无奈尚愿一	五言律诗
惜君才未遇，爱君才若此。世上五百年，吾家一千里。俱游帝城下，忽在梁园里。我今行山东，离忧不能已。	高适	又送族侄式颜	惜爱世吾俱忽我离	五言律诗
惆怅别离日，裴回岐路前。归人望独树，匹马随秋蝉。常与天下士，许君兄弟贤。良时正可用，行矣莫徒然。	高适	送韩九	惆裴归匹常许良行	五言律诗
归客留不住，朝云纵复横。马头向春草，斗柄临高城。嗟我久离别，羡君看弟兄。归心更难道，回首一伤情。	高适	别张少府	归朝马斗嗟羡归回	五言律诗
四十能学剑，时人无此心。如何耿夫子，感激投知音。翩翩白马来，二月青草深。别易小千里，兴酣倾百金。	高适	别耿都尉	四时如感翩二别兴	五言律诗
郑公经纶日，隋氏风尘昏。济代取高位，逢时敢直言。道光先帝业，义激旧君恩。寂寞卧龙处，英灵千载魂。	高适	三君咏魏郑公	郑隋济逢道义寂英	五言律诗
代公实英迈，津涯浩难识。拥兵抗矫征，仗节归有德。纵横负才智，顾盻安社稷。流落勿重陈，怀哉为凄恻。	高适	三君咏郭代公	代津拥仗纵顾流怀	五言律诗
梁公乃贞固，勋烈垂竹帛。昌言太后朝，潜运储君策。待贤开相府，共理登方伯。至今青云人，犹是门下客。	高适	三君咏狄梁公	梁勋昌潜待共至犹	五言律诗
邦伯感遗事，慨然建琴堂。乃知静者心，千载犹相望。入室想其人，出门何茫茫。唯见白云合，东临邹鲁乡。	高适	宓公琴台诗三首二	邦慨乃千入出唯东	五言律诗
皤皤邑中老，自夸邑中理。何必升君堂，然后知君美。开门无犬吠，早卧常晏起。昔人不忍欺，今我还复尔。	高适	宓公琴台诗三首三	皤自何然开早昔今	五言律诗
川上常极目，世情今已闲。去帆带落日，征路随长山。亲友若云霄，可望不可攀。于兹任所惬，浩荡风波间。	高适	自淇涉黄河途中作十三首	川世去征亲可于浩	五言律诗
清晨泛中流，羽族满汀渚。黄鹄何处来，昂藏寡俦侣。飞鸣无人见，饮啄岂得所。云汉尔固知，胡为不轻举。	高适	自淇涉黄河途中作十三首	清羽黄昂飞饮云胡	五言律诗
野人头尽白，与我忽相访。手持青竹竿，日暮淇水上。虽老美容色，虽贫亦闲放。钓鱼三十年，中心无所向。	高适	自淇涉黄河途中作十三首	野与手日虽虽钓中	五言律诗
南登滑台上，却望河淇间。竹树夹流水，孤城对远山。念兹川路阔，羡尔沙鸥闲。长想别离处，犹无音信还。	高适	自淇涉黄河途中作十三首	南却竹孤念羡长犹	五言律诗
东入黄河水，茫茫泛纡直。北望太行山，峨峨半天色。山河相暎带，深浅未可测。自昔有贤才，相逢不相识。	高适	自淇涉黄河途中作十三首	东茫北峨山深自相	五言律诗
兹川方悠邈，云沙无前后。古堰对河壖，长林出淇口。独行非吾意，东向日已久。忧来谁得知，且酌尊中酒。	高适	自淇涉黄河途中作十三首	兹云古长独东忧且	五言律诗
垅头远行客，垅上分流水。流水无尽期，行人未云已。浅才登一命，孤剑通万里。岂不思故乡，从来感知己。	高适	登垅	垅垅流行浅孤岂从	五言律诗
孰云久闲旷，本自保知寡。穷巷独无成，春条秪盈把。安能羡鹏举，且欲歌牛下。乃知古时人，亦有如我者。	高适	苦雪四首四	孰本穷春安且乃亦	五言律诗
蕃军傍塞游，代马喷风秋。老将垂金甲，阏支着锦裘。雕戈蒙豹尾，红斾插狼头。日暮天山下，鸣笳汉使愁。	高适	部落曲	蕃代老阏雕红日鸣	五言律诗
世上谩相识，此翁殊不然。兴来书自圣，醉后语尤颠。白发老闲事，青云在目前。床头一壶酒，能更几回眠。	高适	醉后赠张九旭	世此兴醉白青床能	五言律诗
落日风雨至，秋天鸿雁初。离忧不堪比，旅馆复何如。君又几时去，我知音信疏。空多箧中赠，长见右军书。	高适	途中寄徐录事	落秋离旅君我空长	五言律诗
季冬忆淇上，落日归山樊。旧宅带流水，平田临古村。雪中望来信，醉里开衡门。果得希代宝，缄之那可论。	高适	酬卫八雪中见寄	季落旧平雪醉果缄	五言律诗
践更登陇首，远别指临洮。为问关山事，何如州县劳。军容随赤羽，树色引青袍。谁断单于臂，今年太白高。	高适	送白少府送兵之陇右	践远为何军树谁今	五言律诗
边城多远别，此去莫徒然。问礼知才子，登科及少年。出门看落日，驱马向秋天。高价人争重，行当早着鞭。	高适	河西送李十七	边此问登出驱高行	五言律诗
他日维桢干，明时悬镆铘。江山遥去国，妻子独还家。离别无嫌远，沉浮勿强嗟。南登有词赋，知尔吊长沙。	高适	送张瑶贬五谿尉	他明江妻离沉南知	五言律诗
徒然酌杯酒，不觉散人愁。相识仍远别，欲归翻旅游。夏云满郊甸，明月照河洲。莫恨征途远，东看漳水流。	高适	别韦五	徒不相欲夏明莫东	五言律诗
昔日京华去，知君才望新。应犹作赋好，莫叹在官贫。且复伤远别，不然愁此身。清风几万里，江上一归人。	高适	别刘大校书	昔知应莫且不清江	五言律诗
商丘试一望，隐隐带秋天。地与辰星在，城将大路迁。干戈悲昔事，墟落对穷年。即此伤离绪，凄凄赋酒筵。	高适	宋中别司功叔各赋一物得商	商隐地城干墟即凄	五言律诗
黯然何所为，相对但悲酸。季弟念离别，贤兄救急难。河流冰处尽，海路雪中寒。尚有南飞雁，知君不忍看。	高适	送蔡十二之海上	黯相季贤河海尚知	五言律诗
离别长千里，相逢数十年。此心应不变，他事已徒然。惆怅春光里，蹉跎柳色前。逢时当自取，看尔欲先鞭。	高适	别韦兵曹	离相此他惆蹉逢看	五言律诗
饯君嗟远别，为客念周旋。征路今如此，前军犹眇然。出关逢汉壁，登陇望胡天。亦是封侯地，期君早着鞭。	高适	独孤判官部送兵	饯为征前出登亦期	五言律诗
诸生曰万盈，四十乃知名。宅相予偏重，家丘人莫轻。美才应自料，苦节岂无成。莫以山田薄，今春又不耕。	高适	别从甥万盈	诸四宅家美苦莫今	五言律诗
知君少得意，汶上掩柴扉。寒食仍留火，春风未授衣。皆言黄绶屈，早向青云飞。借问他乡事，今年归不归。	高适	别崔少府	知汶寒春皆早借今	五言律诗
碣石辽西地，渔阳蓟北天。关山唯一道，雨雪尽三边。才子方为客，将军正渴贤。遥知幕府下，书记日翩翩。	高适	别冯判官	碣渔关雨才将遥书	五言律诗
饮酒莫辞醉，醉多适不愁。孰知非远别，终念对穷秋。滑台门外见，淇水眼前流。君去应回首，风波满渡头。	高适	淇上送韦司仓往滑台	饮醉孰终滑淇君风	五言律诗
传有东南别，题诗报客居。江山知不厌，州县复何如。莫恨吴歈曲，尝看越绝书。今朝欲乘兴，随尔食鲈鱼。	高适	送崔功曹赴越	传题江州莫尝今随	五言律诗
怅望日千里，如何今二毛。犹思阳谷去，莫厌陇山高。倚马见雄笔，随身唯宝刀。料君终自致，勋业在临洮。	高适	送蹇秀才赴临洮	怅如犹莫倚随料勋	五言律诗
落日知分手，春风莫断肠。兴来无不惬，才在亦何伤。溪水堪垂钓，江田耐插秧。人生只为此，亦足傲羲皇。	高适	广陵别郑处士	落春兴才溪江人亦	五言律诗
离人去复留，白马黑貂裘。屈指论前事，停鞭惜旧游。帝乡那可忘，旅馆日堪愁。谁念无知己，年年睢水流。	高适	别孙䜣	离白屈停帝旅谁年	五言律诗
征马向边州，萧萧嘶不休。思深应带别，声断为兼秋。岐路风将远，关山月共愁。赠君从此去，何日大刀头。	高适	送刘评事充朔方判官赋得征	征萧思声岐关赠何	五言律诗
更沽淇上酒，还泛驿前舟。为惜故人去，复怜嘶马愁。云山行处合，风雨兴中秋。此路无知己，明珠莫暗投。	高适	送魏八	更还为复云风此明	五言律诗
携手赠将行，山人道姓名。光阴蓟子训，才术褚先生。墙上梨花白，尊中桂酒清。洛阳无二价，犹是慕风声。	高适	赠别褚山人	携山光才墙尊洛犹	五言律诗
征马嘶长路，离人挹佩刀。客来东道远，归去北风高。时候何萧索，乡心正郁陶。传君遇知己，行日有绨袍。	高适	别王八	征离客归时乡传行	五言律诗
逢君说行迈，倚剑别交亲。幕府为才子，将军作主人。近关多雨雪，出塞有风尘。长策须当用，男儿莫顾身。	高适	送董判官	逢倚幕将近出长男	五言律诗
谪去君无恨，闽中我旧过。大都秋雁少，只是夜猿多。东路云山合，南天瘴疠和。自当逢雨露，行矣慎风波。	高适	送郑侍御谪闽中	谪闽大只东南自行	五言律诗
行子对飞蓬，金鞭指铁骢。功名万里外，心事一杯中。虏障燕支北，秦城太白东。离魂莫惆怅，看取宝刀雄。	高适	送李侍御赴安西	行金功心虏秦离看	五言律诗
绝域眇难跻，悠然信马蹄。风尘经跋涉，摇落怨暌携。地出流沙外，天长甲子西。少年无不可，行矣莫凄凄。	高适	送裴别将之安西	绝悠风摇地天少行	五言律诗
彩服趋庭训，分交载酒过。芸香名早着，蓬转事仍多。苦战知机息，穷愁奈别何。云霄莫相待，年鬓已蹉跎。	高适	宴郭校书因之有别	彩分芸蓬苦穷云年	五言律诗
每揖龚黄事，还陪李郭舟。云从四岳起，水向百城流。幽意随登陟，嘉言即献酬。乃知缝掖贵，今日对诸侯。	高适	同李太守北池泛舟宴高平郑	每还云水幽嘉乃今	五言律诗
今日好相见，群贤仍废曹。晚晴催翰墨，秋兴引风骚。绛叶拥虚砌，黄花随浊醪。闭门无不可，何事更登高。	高适	同崔员外綦毋拾遗九日宴京	今群晚秋绛黄闭何	五言律诗
良牧征高赏，褰帷问考槃。岁时当正月，甲子入初寒。已听甘棠颂，欣陪旨酒欢。仍怜门下客，不作布衣看。	高适	同群公十月朝宴李太守宅	良褰岁甲已欣仍不	五言律诗
幕府日多暇，田家岁复登。相知恨不早，乘兴乃无恒。穷巷在乔木，深斋垂古藤。边城唯有醉，此外更何能。	高适	武威同诸公过杨七山人得藤	幕田相乘穷深边此	五言律诗
落日登临处，悠然意不穷。佛因初地识，人觉四天空。来雁清霜后，孤帆远树中。裴回伤寓目，萧索对寒风。	高适	同群公登濮阳圣佛寺阁	落悠佛人来孤裴萧	五言律诗
知君薄州县，好静无冬春。散帙至栖鸟，明灯留故人。深房腊酒熟，高院梅花新。若是周旋地，当令风义亲。	高适	同卫八题陆少府书斋	知好散明深高若当	五言律诗
依依西山下，别业桑林边。庭鸭喜多雨，邻鸡知暮天。野人种秋菜，古老开原田。且向世情远，吾今聊自然。	高适	淇上别业	依别庭邻野古且吾	五言律诗
鸟道几登顿，马蹄无暂闲。崎岖出长坂，合沓犹前山。石激水流处，天寒松色间。王程应未尽，且莫顾刀环。	高适	入昌松东界山行	鸟马崎合石天王且	五言律诗
匹马行将久，征途去转难。不知边地别，秪讶客衣单。溪冷泉声苦，山空木叶干。莫言关塞极，云雪尚漫漫。	高适	使青夷军入居庸三首一	匹征不秪溪山莫云	五言律诗
古镇青山口，寒风落日时。岩峦鸟不过，冰雪马堪迟。出塞应无策，还家赖有期。东山足松桂，归去结茅茨。	高适	使青夷军入居庸三首二	古寒岩冰出还东归	五言律诗
登顿驱征骑，栖迟愧宝刀。远行今若此，微禄果徒劳。绝坂水连下，群峰云共高。自堪成白首，何事一青袍。	高适	使青夷军入居庸三首三	登栖远微绝群自何	五言律诗
驱马蓟门北，北风边马哀。苍茫远山口，豁达胡天开。五将已深入，前军止半回。谁怜不得意，长剑独归来。	高适	自蓟北归	驱北苍豁五前谁长	五言律诗
朝日上团团，照见先生盘。盘中何所有，苜蓿长阑干。饭涩匙难绾，羹稀箸易宽。只可谋朝夕，何由保岁寒。	薛令之	自悼	朝照盘苜饭羹只何	五言律诗
已从招提游，更宿招提境。阴壑生虚籁，月林散清影。天阙象纬逼，云卧衣裳冷。欲觉闻晨钟，令人发深省。	杜甫	游龙门奉先寺	已更阴月天云欲令	五言律诗
岱宗夫如何，齐鲁青未了。造化钟神秀，阴阳割昏晓。荡胸生曾云，决眦入归鸟。会当凌绝顶，一览众山小。	杜甫	望岳	岱齐造阴荡决会一	五言律诗
广文到官舍，系马堂阶下。醉则骑马归，颇遭官长骂。才名四十年，坐客寒无毡。赖有苏司业，时时与酒钱。	杜甫	戏简郑广文虔兼呈苏司业源	广系醉颇才坐赖时	五言律诗
风吹紫荆树，色与春庭暮。花落辞故枝，风回返无处。骨肉恩书重，漂泊难相遇。犹有泪成河，经天复东注。	杜甫	得舍弟消息	风色花风骨漂犹经	五言律诗
日月不相饶，节序昨夜隔。玄蝉无停号，秋燕已如客。平生独往愿，惆怅年半百。罢官亦由人，何事拘形役。	杜甫	立秋后题	日节玄秋平惆罢何	五言律诗
跻险不自喧，出郊已清目。溪回日气暖，径转山田熟。鸟雀依茅茨，藩篱带松菊。如行武陵暮，欲问桃花宿。	杜甫	赤谷西崦人家	跻出溪径鸟藩如欲	五言律诗
朔风飘胡雁，惨淡带砂砾。长林何萧萧，秋草萋更碧。北里富熏天，高楼夜吹笛。焉知南邻客，九月犹𫄨绤。	杜甫	遣兴五首一	朔惨长秋北高焉九	五言律诗
长陵锐头儿，出猎待明发。骍弓金爪镝，白马蹴微雪。未知所驰逐，但见暮光灭。归来悬两狼，门户有旌节。	杜甫	遣兴五首二	长出骍白未但归门	五言律诗
漆有用而割，膏以明自煎。兰摧白露下，桂折秋风前。府中罗旧尹，沙道尚依然。赫赫萧京兆，今为时所怜。	杜甫	遣兴五首三	漆膏兰桂府沙赫今	五言律诗
猛虎凭其威，往往遭急缚。雷吼徒咆哮，枝撑已在脚。忽看皮寝处，无复睛闪烁。人有甚于斯，足以劝元恶。	杜甫	遣兴五首四	猛往雷枝忽无人足	五言律诗
朝逢富家葬，前后皆辉光。共指亲戚大，缌麻百夫行。送者各有死，不须羡其强。君看束练去，亦得归山冈。	杜甫	遣兴五首五	朝前共缌送不君亦	五言律诗
天用莫如龙，有时系扶桑。顿辔海徒涌，神人身更长。性命苟不存，英雄徒自强。吞声勿复道，真宰意茫茫。	杜甫	遣兴五首一	天有顿神性英吞真	五言律诗
地用莫如马，无良复谁记。此日千里鸣，追风可君意。君看渥洼种，态与驽骀异。不杂蹄啮间，逍遥有能事。	杜甫	遣兴五首二	地无此追君态不逍	五言律诗
陶潜避俗翁，未必能达道。观其着诗集，颇亦恨枯槁。达生岂是足，默识盖不早。有子贤与愚，何其挂怀抱。	杜甫	遣兴五首三	陶未观颇达默有何	五言律诗
贺公雅吴语，在位常清狂。上疏乞骸骨，黄冠归故乡。爽气不可致，斯人今则亡。山阴一茅宇，江海日凄凉。	杜甫	遣兴五首四	贺在上黄爽斯山江	五言律诗
吾怜孟浩然，裋褐即长夜。赋诗何必多，往往凌鲍谢。清江空旧鱼，春雨余甘蔗。每望东南云，令人几悲咤。	杜甫	遣兴五首五	吾裋赋往清春每令	五言律诗
戚戚去故里，悠悠赴交河。公家有程期，亡命婴祸罗。君已富士境，开边一何多。弃绝父母恩，吞声行负戈。	杜甫	前出塞九首一	戚悠公亡君开弃吞	五言律诗
出门日已远，不受徒旅欺。骨肉恩岂断，男儿死无时。走马脱辔头，手中挑青丝。捷下万仞冈，俯身试搴旗。	杜甫	横吹曲辞前出塞九首二	出不骨男走手捷俯	五言律诗
磨刀呜咽水，水赤刃伤手。欲轻肠断声，心绪乱已久。丈夫誓许国，愤惋复何有。功名图骐𬴊，战骨当速朽。	杜甫	前出塞九首三	磨水欲心丈愤功战	五言律诗
送徒既有长，远戍亦有身。生死向前去，不劳吏怒嗔。路逢相识人，附书与六亲。哀哉两决绝，不复同苦辛。	杜甫	横吹曲辞前出塞九首四	送远生不路附哀不	五言律诗
迢迢万余里，领我赴三军。军中异苦乐，主将宁尽闻。隔河见胡骑，倏忽数百群。我始为奴仆，几时树功勋。	杜甫	横吹曲辞前出塞九首五	迢领军主隔倏我几	五言律诗
挽弓当挽强，用箭当用长。射人先射马，擒贼先擒王。杀人亦有限，列国自有疆。苟能制侵陵，岂在多杀伤。	杜甫	前出塞九首六	挽用射擒杀列苟岂	五言律诗
驱马天雨雪，军行入高山。迳危抱寒石，指落曾冰间。已去汉月远，何时筑城还。浮云暮南征，可望不可攀。	杜甫	前出塞九首七	驱军迳指已何浮可	五言律诗
单于寇我垒，百里风尘昏。雄剑四五动，彼军为我奔。虏其名王归，系颈授辕门。潜身备行列，一胜何足论。	杜甫	横吹曲辞前出塞九首八	单百雄彼虏系潜一	五言律诗
从军十年余，能无分寸功。众人贵苟得，欲语羞雷同。中原有鬬争，况在狄与戎。丈夫四方志，安可辞固穷。	杜甫	横吹曲辞前出塞九首九	从能众欲中况丈安	五言律诗
百草竞春华，丽春应最胜。少须好颜色，多漫枝条剩。纷纷桃李枝，处处总能移。如何贵此重，却怕有人知。	杜甫	丽春	百丽少多纷处如却	五言律诗
元年建巳月，郎有焦校书。自夸足膂力，能骑生马驹。一朝被马踏，唇裂版齿无。壮心不肯已，欲得东擒胡。	杜甫	戏赠友二首一	元郎自能一唇壮欲	五言律诗
元年建巳月，官有王司直。马惊折左臂，骨折面如墨。驽骀漫深泥，何不避雨色。劝君休叹恨，未必不为福。	杜甫	戏赠友二首二	元官马骨驽何劝未	五言律诗
北风破南极，朱凤日威垂。洞庭秋欲雪，鸿雁将安归。十年杀气盛，六合人烟稀。吾慕汉初老，时清犹茹芝。	杜甫	北风	北朱洞鸿十六吾时	五言律诗
客从南溟来，遗我泉客珠。珠中有隐字，欲辨不成书。缄之箧笥久，以俟公家须。开视化为血，哀今征敛无。	杜甫	客从	客遗珠欲缄以开哀	五言律诗
白马东北来，空鞍贯双箭。可怜马上郎，意气今谁见。近时主将戳，中夜商于战。丧乱死多门，呜呼泪如霰。	杜甫	白马	白空可意近中丧呜	五言律诗
尚觉王孙贵，豪家意颇浓。屏开金孔雀，褥隐绣芙蓉。且食双鱼美，谁看异味重。门阑多喜色，女婿近乘龙。	杜甫	李监宅	尚豪屏褥且谁门女	五言律诗
华亭入翠微，秋日乱清晖。崩石欹山树，清涟曳水衣。紫鳞冲岸跃，苍隼护巢归。向晚寻征路，残云傍马飞。	杜甫	重题郑氏东亭	华秋崩清紫苍向残	五言律诗
之子时相见，邀人晚兴留。霁潭鳣发发，春草鹿呦呦。杜酒偏劳劝，张棃不外求。前村山路险，归醉每无愁。	杜甫	题张氏隐居二首二	之邀霁春杜张前归	五言律诗
一匮功盈尺，三峰意出群。望中疑在野，幽处欲生云。慈竹春阴覆，香炉晓势分。惟南将献寿，佳气日氛氲。	杜甫	天宝初南曹小司寇舅于我太	一三望幽慈香惟佳	五言律诗
龙门横野断，驿树出城来。气色皇居近，金银佛寺开。往还时屡改，川水日悠哉。相阅征途上，生涯尽几回。	杜甫	龙门	龙驿气金往川相生	五言律诗
秋水通沟洫，城隅进小船。晚凉看洗马，森木乱鸣蝉。菱熟经时雨，蒲荒八月天。晨朝降白露，遥忆旧青毡。	杜甫	与任城许主簿游南池	秋城晚森菱蒲晨遥	五言律诗
东郡趋庭日，南楼纵目初。浮云连海岳，平野入青徐。孤嶂秦碑在，荒城鲁殿余。从来多古意，临眺独踌躇。	杜甫	登兖州城楼	东南浮平孤荒从临	五言律诗
秋水清无底，萧然静客心。掾曹乘逸兴，鞍马去相寻。能吏逢聊璧，华筵直一金。晚来横吹好，泓下亦龙吟。	杜甫	刘九法曹郑瑕丘石门宴集	秋萧掾鞍能华晚泓	五言律诗
野亭逼湖水，歇马高林间。鼍吼风奔浪，鱼跳日映山。暂游阻词伯，却望怀青关。霭霭生云雾，唯应促驾还。	杜甫	暂如临邑至㟙山湖亭奉怀李	野歇鼍鱼暂却霭唯	五言律诗
东岳云峰起，溶溶满太虚。震雷翻幕燕，骤雨落河鱼。座对贤人酒，门听长者车。相邀愧泥泞，骑马到阶除。	杜甫	对雨书怀走邀许十一簿公	东溶震骤座门相骑	五言律诗
胡马大宛名，锋棱瘦骨成。竹批双耳峻，风入四蹄轻。所向无空阔，真堪托死生。骁腾有如此，万里可横行。	杜甫	房兵曹胡马诗	胡锋竹风所真骁万	五言律诗
素练风霜起，苍鹰画作殊。身思狡兔，俱目似愁胡。绦旋光堪擿，轩楹势可呼。何当击凡鸟，毛血洒平芜。	杜甫	画鹰	素苍俱绦轩何毛	五言律诗
宋公旧池馆，零落守阳阿。枉道祗从入，吟诗许更过。淹留问耆老，寂莫向山河。更识将军树，悲风日暮多。	杜甫	过宋员外之问旧庄	宋零枉吟淹寂更悲	五言律诗
风林纤月落，衣露净琴张。暗水流花径，春星带草堂。检书烧烛短，看剑引杯长。诗罢闻吴咏，扁舟意不忘。	杜甫	夜宴左氏庄	风衣暗春检看诗扁	五言律诗
白也诗无敌，飘然思不群。清新庾开府，俊逸鲍参军。渭北春天树，江东日暮云。何时一尊酒，重与细论文。	杜甫	春日忆李白	白飘清俊渭江何重	五言律诗
世儒多汩没，夫子独声名。献纳开东观，君王问长卿。皂雕寒始急，天马老能行。自到青冥里，休看白发生。	杜甫	赠陈二补阙	世夫献君皂天自休	五言律诗
叹惜高生老，新诗日又多。美名人不及，佳句法如何。主将收才子，崆峒足凯歌。闻君已朱绂，且得慰蹉跎。	杜甫	寄高三十五书记	叹新美佳主崆闻且	五言律诗
孤屿亭何处，天涯水气中。故人官就此，绝境兴谁同。隐吏逢梅福，游山忆谢公。扁舟吾已就，把钓待秋风。			孤天故绝隐游扁把	五言律诗
夫子歘通贵，云泥相望悬。白头无借在，朱绂有哀怜。书记赴三捷，公车留二年。欲浮江海去，此别意苍然。	杜甫	送韦书记赴安西	夫云白朱书公欲此	五言律诗
不识南塘路，今知第五桥。名园依绿水，野竹上青霄。谷口旧相得，濠梁同见招。平生为幽兴，未惜马蹄遥。	杜甫	陪郑广文游何将军山林十首	不今名野谷濠平未	五言律诗
百顷风潭上，千重夏木清。卑枝低结子，接叶暗巢莺。鲜鲫银丝脍，香芹碧涧羹。翻疑柁楼底，晚饭越中行。	杜甫	陪郑广文游何将军山林十首	百千卑接鲜香翻晚	五言律诗
万里戎王子，何年别月支。异花开绝域，滋蔓匝清池。汉使徒空到，神农竟不知。露翻兼雨打，开坼日离披。	杜甫	陪郑广文游何将军山林十首	万何异滋汉神露开	五言律诗
旁舍连高竹，疏篱带晚花。碾涡深没马，藤蔓曲藏蛇。词赋工无益，山林迹未赊。尽捻书籍卖，来问尔东家。	杜甫	陪郑广文游何将军山林十首	旁疏碾藤词山尽来	五言律诗
剩水沧江破，残山碣石开。绿垂风折笋，红绽雨肥梅。银甲弹筝用，金鱼换酒来。兴移无洒埽，随意坐莓苔。	杜甫	陪郑广文游何将军山林十首	剩残绿红银金兴随	五言律诗
风磴吹阴雪，云门吼瀑泉。酒醒思卧簟，衣冷欲装绵。野老来看客，河鱼不取钱。只疑淳朴处，自有一山川。	杜甫	陪郑广文游何将军山林十首	风云酒衣野河只自	五言律诗
棘树寒云色，茵𫈟春藕香。脆添生菜美，阴益食单凉。野鹤清晨出，山精白日藏。石林蟠水府，百里独苍苍。	杜甫	陪郑广文游何将军山林十首	棘茵脆阴野山石百	五言律诗
忆过杨柳渚，走马定昆池。醉把青荷叶，狂遗白接䍠。刺船思郢客，解水乞吴儿。坐对秦山晚，江湖兴颇随。	杜甫	陪郑广文游何将军山林十首	忆走醉狂刺解坐江	五言律诗
床上书连屋，阶前树拂云。将军不好武，稚子总能文。醒酒微风入，听诗静夜分。𫄨衣挂萝薜，凉月白纷纷。	杜甫	陪郑广文游何将军山林十首	床阶将稚醒听𫄨凉	五言律诗
幽意忽不惬，归期无奈何。出门流水注，回首白云多。自笑灯前舞，谁怜醉后歌。祗应与朋好，风雨亦来过。	杜甫	陪郑广文游何将军山林十首	幽归出回自谁祗风	五言律诗
问讯东桥竹，将军有报书。倒衣还命驾，高枕乃吾庐。花妥莺捎蝶，溪喧獭趁鱼。重来休沐地，真作野人居。	杜甫	重过何氏五首一	问将倒高花溪重真	五言律诗
山雨尊仍在，沙沉榻未移。犬迎曾宿客，鸦护落巢儿。云薄翠微寺，天清黄子陂。向来幽兴极，步屣过东篱。	杜甫	重过何氏五首二	山沙犬鸦云天向步	五言律诗
落日平台上，春风啜茗时。石阑斜点笔，桐叶坐题诗。翡翠鸣衣桁，蜻蜓立钓丝。自今幽兴熟，来往亦无期。	杜甫	重过何氏五首三	落春石桐翡蜻自来	五言律诗
颇怪朝参懒，应耽野趣长。雨抛金锁甲，苔卧绿沉枪。手自移蒲柳，家才足稻粱。看君用幽意，白日到羲皇。	杜甫	重过何氏五首四	颇应雨苔手家看白	五言律诗
到此应常宿，相留可判年。蹉跎暮容色，怅望好林泉。何路沾微禄，归山买薄田。斯游恐不遂，把酒意茫然。	杜甫	重过何氏五首五	到相蹉怅何归斯把	五言律诗
寂寞书斋里，终朝独尔思。更寻嘉树传，不忘角弓诗。短褐风霜入，还丹日月迟。未因乘兴去，空有鹿门期。	杜甫	冬日有怀李白	寂终更不短还未空	五言律诗
守岁阿戎家，椒盘已颂花。盍簪喧枥马，列炬散林鸦。四十明朝过，飞腾暮景斜。谁能更拘束，烂醉是生涯。	杜甫	杜位宅守岁	守椒盍列四飞谁烂	五言律诗
应为四陂好，金钱罄一餐。饭抄云子白，瓜嚼水精寒。无计回船下，空愁避酒难。主人情烂熳，持荅翠琅玕。	杜甫	与鄠县源大少府宴渼陂	应金饭瓜无空主持	五言律诗
萧史幽栖地，林间蹋凤毛。洑流何处入，乱石闭门高。客醉挥金椀，诗成得绣袍。清秋多宴会，终日困香醪。	杜甫	崔驸马山亭宴集	萧林洑乱客诗清终	五言律诗
今日潘怀县，同时陆浚仪。坐开桑落酒，来把菊花枝。天宇清霜净，公堂宿雾披。晚酣留客舞，凫舄共差池。			今同坐来天公晚凫	五言律诗
好去张公子，通家别恨添。两行秦树直，万点蜀山尖。御史新骢马，参军旧紫髯。皇华吾善处，于汝定无嫌。	杜甫	送张二十参军赴蜀州因呈杨	好通两万御参皇于	五言律诗
落日放船好，轻风生浪迟。竹深留客处，荷净纳凉时。公子调冰水，佳人雪藕丝。片云头上黑，应是雨催诗。	杜甫	陪诸贵公子丈八沟携妓纳凉	落轻竹荷公佳片应	五言律诗
雨来沾席上，风急打船头。越女红裙湿，燕姬翠黛愁。缆侵堤柳系，幔宛浪花浮。归路翻萧飒，陂塘五月秋。	杜甫	陪诸贵公子丈八沟携妓纳凉	雨风越燕缆幔归陂	五言律诗
吾舅政如此，古人谁复过。碧山晴又湿，白水雨偏多。精祷既不昧，欢娱将谓何。汤年旱颇甚，今日醉弦歌。	杜甫	白水明府舅宅喜雨	吾古碧白精欢汤今	五言律诗
胜地初相引，余行得自娱。见轻吹鸟毳，随意数花须。细草称偏坐，香醪懒再酤。醉归应犯夜，可怕李金吾。	杜甫	陪李金吾花下饮	胜余见随细香醉可	五言律诗
昔别是何处，相逢皆老夫。故人还寂寞，削迹共艰虞。自失论文友，空知卖酒垆。平生飞动意，见尔不能无。	杜甫	赠高式颜	昔相故削自空平见	五言律诗
缀席茱萸好，浮舟菡萏衰。季秋时欲半，九日意兼悲。江水清源曲，荆门此路疑。晚来高兴尽，摇荡菊花期。	杜甫	九日曲江	缀浮季九江荆晚摇	五言律诗
严警当寒夜，前军落大星。壮夫思感决，哀诏惜精灵。王者今无战，书生已勒铭。封侯意疏阔，编简为谁青。	杜甫	故武卫将军挽歌三首一	严前壮哀王书封编	五言律诗
舞剑过人绝，鸣弓射兽能。铦锋行惬顺，猛噬失𫏋腾。赤羽千夫膳，黄河十月冰。横行沙漠外，神速至今称。	杜甫	故武卫将军挽歌三首二	舞鸣铦猛赤黄横神	五言律诗
哀挽青门去，新阡绛水遥。路人纷雨泣，天意飒风飘。部曲精仍锐，匈奴气不骄。无由睹雄略，大树日萧萧。	杜甫	故武卫将军挽歌三首三	哀新路天部匈无大	五言律诗
不作河西尉，凄凉为折腰。老夫怕趋走，率府且逍遥。耽酒须微禄，狂歌托圣朝。故山归兴尽，回首向风飙。	杜甫	官定后戏赠	不凄老率耽狂故回	五言律诗
战哭多新鬼，愁吟独老翁。乱云低薄暮，急雪舞回风。瓢弃尊无绿，炉存火似红。数州消息断，愁坐正书空。	杜甫	对雪	战愁乱急瓢炉数愁	五言律诗
今夜鄜州月，闺中只独看。遥怜小儿女，未解忆长安。香雾云鬟湿，清辉玉臂寒。何时倚虚幌，双照泪痕干。	杜甫	月夜	今闺遥未香清何双	五言律诗
近闻韦氏妹，迎在汉钟离。郎伯殊方镇，京华旧国移。春城回北斗，郢树发南枝。不见朝正使，啼痕满面垂。	杜甫	元日寄韦氏妹	近迎郎京春郢不啼	五言律诗
国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。	杜甫	春望	国城感恨烽家白浑	五言律诗
骥子春犹隔，莺歌暖正繁。别离惊节换，聪慧与谁论。涧水空山道，柴门老树村。忆渠愁只睡，炙背俯晴轩。	杜甫	忆幼子	骥莺别聪涧柴忆炙	五言律诗
无家对寒食，有泪如金波。斫却月中桂，清光应更多。仳离放红蘂，想像嚬青蛾。牛女漫愁思，秋期犹渡河。	杜甫	一百五日夜对月	无有斫清仳想牛秋	五言律诗
西忆岐阳信，无人遂却回。眼穿当落日，心死着寒灰。雾树行相引，莲峰望忽开。所亲惊老瘦，辛苦贼中来。	杜甫	喜达行在所三首一	西无眼心雾莲所辛	五言律诗
愁思胡笳夕，凄凉汉苑春。生还今日事，间道暂时人。司隶章初睹，南阳气已新。喜心翻倒极，呜咽泪沾巾。	杜甫	喜达行在所三首二	愁凄生间司南喜呜	五言律诗
死去凭谁报，归来始自怜。犹瞻太白雪，喜遇武功天。影静千官里，心苏七校前。今朝汉社稷，新数中兴年。	杜甫	喜达行在所三首三	死归犹喜影心今新	五言律诗
扈圣登黄阁，明公独妙年。蛟龙得云雨，雕鹗在秋天。客礼容疏放，官曹可接联。新诗句句好，应任老夫传。	杜甫	奉赠严八阁老	扈明蛟雕客官新应	五言律诗
天上秋期近，人间月影清。入河蟾不没，捣药兔长生。只益丹心苦，能添白发明。干戈知满地，休照国西营。	杜甫	月	天人入捣只能干休	五言律诗
田园须𫏐往，戎马惜离群。去远留诗别，愁多任酒醺。一秋常苦雨，今日始无云。山路时吹角，那堪处处闻。	杜甫	留别贾严二阁老两院补阙	田戎去愁一今山那	五言律诗
三川不可到，归路晚山稠。落雁浮寒水，饥乌集戍楼。市朝今日异，丧乱几时休。远愧梁江总，还家尚黑头。	杜甫	晚行口号	三归落饥市丧远还	五言律诗
灯花何太喜，酒绿正相亲。醉里从为客，诗成觉有神。兵戈犹在眼，儒术岂谋身。共被微官缚，低头愧野人。	杜甫	独酌成诗	灯酒醉诗兵儒共低	五言律诗
仙仗离丹极，妖星照玉除。须为下殿走，不可好楼居。暂屈汾阳驾，聊飞燕将书。依然七庙略，更与万方初。	杜甫	收京三首一	仙妖须不暂聊依更	五言律诗
生意甘衰白，天涯正寂寥。忽闻哀痛诏，又下圣明朝。羽翼怀商老，文思忆帝尧。叨逢罪己日，沾洒望青霄。	杜甫	收京三首二	生天忽又羽文叨沾	五言律诗
汗马收宫阙，春城铲贼壕。赏应歌杕杜，归及荐樱桃。杂虏横戈数，功臣甲第高。万方频送喜，无乃圣躬劳。	杜甫	收京三首三	汗春赏归杂功万无	五言律诗
花隐掖垣暮，啾啾栖鸟过。星临万户动，月傍九霄多。不寝听金钥，因风想玉珂。明朝有封事，数问夜如何。	杜甫	春宿左省	花啾星月不因明数	五言律诗
冠冕通南极，文章落上台。诏从三殿去，碑到百蛮开。野馆浓花发，春帆细雨来。不知沧海上，天遣几时回。	杜甫	送翰林张司马南海勒碑	冠文诏碑野春不天	五言律诗
昼刻传呼浅，春旗簇仗齐。退朝花底散，归院柳边迷。楼雪融城湿，宫云去殿低。避人焚谏草，骑马欲鸡栖。	杜甫	晚出左掖	昼春退归楼宫避骑	五言律诗
西掖梧桐树，空留一院阴。艰难归故里，去住损春心。宫殿青门隔，云山紫逻深。人生五马贵，莫受二毛侵。	杜甫	送贾阁老出汝州	西空艰去宫云人莫	五言律诗
宫衣亦有名，端午被恩荣。细葛含风软，香罗叠雪轻。自天题处湿，当暑着来清。意内称长短，终身荷圣情。	杜甫	端午日赐衣	宫端细香自当意终	五言律诗
才大今诗伯，家贫苦宦卑。饥寒奴仆贱，颜状老翁为。同调嗟谁惜，论文笑自知。流传江鲍体，相顾免无儿。	杜甫	赠毕四	才家饥颜同论流相	五言律诗
乐极伤头白，更长爱烛红。相逢难衮衮，告别莫匆匆。但恐天河落，宁辞酒盏空。明朝牵世务，挥泪各西东。	杜甫	酬孟云卿	乐更相告但宁明挥	五言律诗
韦曲花无赖，家家恼杀人。绿尊虽尽日，白发好禁春。石角钩衣破，藤枝刺眼新。何时占业竹，头戴小乌巾。	杜甫	奉陪郑驸马韦曲二首一	韦家绿白石藤何头	五言律诗
野寺垂杨里，春畦乱水间。美花多映竹，好鸟不归山。城郭终何事，风尘岂驻颜。谁能共公子，薄暮欲俱还。	杜甫	奉陪郑驸马韦曲二首二	野春美好城风谁薄	五言律诗
窈窕清禁闼，罢朝归不同。君随丞相后，我往日华东。冉冉柳枝碧，娟娟花蘂红。故人得佳句，独赠白头翁。	杜甫	奉荅岑参补阙见赠	窈罢君我冉娟故独	五言律诗
此道昔归顺，西郊胡正繁。至今残破胆，应有未招魂。近得归京邑，移官岂至尊。无才日衰老，驻马望千门。	杜甫	至德二载甫自京金光门出问	此西至应近移无驻	五言律诗
安稳高詹事，兵戈久索居。时来如宦达，岁晚莫情疏。天上多鸿雁，池中足鲤鱼。相看过半百，不寄一行书。	杜甫	寄高三十五詹事	安兵时岁天池相不	五言律诗
寄语杨员外，山寒少茯苓。归来稍喧暖，当为𣃁青冥。翻动神仙窟，封题鸟兽形。兼将老藤杖，扶汝醉初醒。	杜甫	路逢襄阳杨少府入城戏呈杨	寄山归当翻封兼扶	五言律诗
近有平阴信，遥怜舍弟存。侧身千里道，寄食一家村。烽举新酣战，啼垂旧血痕。不知临老日，招得几人魂。	杜甫	得弟消息二首一	近遥侧寄烽啼不招	五言律诗
汝懦归无计，吾衰往未期。浪传乌鹊喜，深负鹡鸽诗。生理何颜面，忧端且岁时。两京三十口，虽在命如丝。	杜甫	得弟消息二首二	汝吾浪深生忧两虽	五言律诗
丧乱闻吾弟，饥寒傍济州。人稀吾不到，兵在见何由。忆昨狂催走，无时病去忧。即今千种恨，惟共水东流。	杜甫	忆弟二首一	丧饥人兵忆无即惟	五言律诗
且喜河南定，不问邺城围。百战今谁在，三年望汝归。故园花自发，春日鸟还飞。断绝人烟久，东西消息稀。	杜甫	忆弟二首二	且不百三故春断东	五言律诗
乱后谁归得，他乡胜故乡。直为心厄苦，久念与存亡。汝书犹在壁，汝妾已辞房。旧犬知愁恨，垂头傍我床。	杜甫	得舍弟消息	乱他直久汝汝旧垂	五言律诗
满目悲生事，因人作远游。迟回度陇怯，浩荡及关愁。水落鱼龙夜，山空鸟鼠秋。西征问烽火，心折此淹留。	杜甫	秦州杂诗二十首一	满因迟浩水山西心	五言律诗
秦州山北寺，胜迹隗嚣宫。苔藓山门古，丹青野殿空。月明垂叶露，云逐渡溪风。清渭无情极，愁时独向东。	杜甫	秦州杂诗二十首二	秦胜苔丹月云清愁	五言律诗
州图领同谷，驿道出流沙。降虏兼千帐，居人有万家。马骄珠汗落，胡舞白蹄斜。年少临洮子，西来亦自夸。	杜甫	秦州杂诗二十首三	州驿降居马胡年西	五言律诗
鼓角缘边郡，川原欲夜时。秋听殷地发，风散入云悲。抱叶寒蝉静，归来独鸟迟。万方声一概，吾道竟何之。	杜甫	秦州杂诗二十首四	鼓川秋风抱归万吾	五言律诗
南使宜天马，由来万匹强。浮云连阵没，秋草遍山长。闻说真龙种，仍残老骕骦。哀鸣思战鬬，迥立向苍苍。	杜甫	秦州杂诗二十首五	南由浮秋闻仍哀迥	五言律诗
城上胡笳奏，山边汉节归。防河赴沧海，奉诏发金微。士苦形骸黑，旌疏鸟兽稀。那闻往来戍，恨解邺城围。	杜甫	秦州杂诗二十首六	城山防奉士旌那恨	五言律诗
莽莽万重山，孤城山谷间。无风云出塞，不夜月临关。属国归何晚，楼兰斩未还。烟尘独长望，衰飒正摧颜。	杜甫	秦州杂诗二十首七	莽孤无不属楼烟衰	五言律诗
闻道寻源使，从天此路回。牵牛去几许，宛马至今来。一望幽燕隔，何时郡国开。东征健儿尽，羌笛暮吹哀。	杜甫	秦州杂诗二十首八	闻从牵宛一何东羌	五言律诗
今日明人眼，临池好驿亭。丛篁低地碧，高柳半天青。稠叠多幽事，喧呼阅使星。老夫如有此，不异在郊坰。	杜甫	秦州杂诗二十首九	今临丛高稠喧老不	五言律诗
云气接昆仑，涔涔塞雨繁。羌童看渭水，使客向河源。烟火军中幕，牛羊岭上村。所居秋草净，正闭小蓬门。	杜甫	秦州杂诗二十首十	云涔羌使烟牛所正	五言律诗
萧萧古塞冷，漠漠秋云低。黄鹄翅垂雨，苍鹰饥啄泥。蓟门谁自北，汉将独征西。不意书生耳，临衰厌鼓鞞。	杜甫	秦州杂诗二十首十一	萧漠黄苍蓟汉不临	五言律诗
山头南郭寺，水号北流泉。老树空庭得，清渠一邑传。秋花危石底，晚景卧钟边。俯仰悲身世，溪风为飒然。	杜甫	秦州杂诗二十首十二	山水老清秋晚俯溪	五言律诗
传道东柯谷，深藏数十家。对门藤盖瓦，映竹水穿沙。瘦地翻宜粟，阳坡可种瓜。船人近相报，但恐失桃花。	杜甫	秦州杂诗二十首十三	传深对映瘦阳船但	五言律诗
万古仇池穴，潜通小有天。神鱼人不见，福地语真传。近接西南境，长怀十九泉。何时一茅屋，送老白云边。	杜甫	秦州杂诗二十首十四	万潜神福近长何送	五言律诗
未暇泛苍海，悠悠兵马间。塞门风落木，客舍雨连山。阮籍行多兴，庞公隐不还。东柯遂疏懒，休镊鬓毛斑。	杜甫	秦州杂诗二十首十五	未悠塞客阮庞东休	五言律诗
东柯好崖谷，不与众峰群。落日邀双鸟，晴天养片云。野人矜险绝，水竹会平分。采药吾将老，儿童未遣闻。	杜甫	秦州杂诗二十首十六	东不落晴野水采儿	五言律诗
边秋阴易久，不复辨晨光。檐雨乱淋幔，山云低度墙。鸬鹚窥浅井，蚯蚓上深堂。车马何萧索，门前百草长。	杜甫	秦州杂诗二十首十七	边不檐山鸬蚯车门	五言律诗
地僻秋将尽，山高客未归。塞云多断绩，边日少光辉。警急烽常报，传闻檄屡飞。西戎外甥国，何得迕天威。	杜甫	秦州杂诗二十首十八	地山塞边警传西何	五言律诗
凤林戈未息，鱼海路常难。候火云烽峻，悬军幕井干。风连西极动，月过北庭寒。故老思飞将，何时议筑坛。	杜甫	秦州杂诗二十首十九	凤鱼候悬风月故何	五言律诗
唐尧真自圣，野老复何知。晒药能无妇，应门幸有儿。藏书闻禹穴，读记忆仇池。为报鸳行旧，鹪鹩在一枝。	杜甫	秦州杂诗二十首二十	唐野晒应藏读为鹪	五言律诗
戍鼓断人行，秋边一雁声。露从今夜白，月是故乡明。有弟皆分散，无家问死生。寄书长不避，况乃未休兵。	杜甫	月夜忆舍弟	戍秋露月有无寄况	五言律诗
杖锡何来此，秋风已飒然。雨荒深院菊，霜倒半池莲。放逐宁违性，虚空不离禅。相逢成夜宿，陇月向人圆。	杜甫	宿赞公房	杖秋雨霜放虚相陇	五言律诗
万里流沙道，西征过北门。但添新战骨，不返旧征魂。楼角临风迥，城阴带水昏。传声看驿使，送节向河源。	杜甫	东楼	万西但不楼城传送	五言律诗
天水秋云薄，从西万里风。今朝好晴景，久雨不妨农。塞柳行疏翠，山棃结小红。胡笳楼上发，一雁入高空。	杜甫	雨晴	天从今久塞山胡一	五言律诗
一县蒲萄熟，秋山苜蓿多。关云常带雨，塞水不成河。羌女轻烽燧，胡儿制骆驼。自伤迟暮眼，丧乱饱经过。	杜甫	寓目	一秋关塞羌胡自丧	五言律诗
野寺残僧少，山园细路高。麝香眠石竹，鹦鹉啄金桃。乱石通人过，悬崖置屋牢。上方重阁晚，百里见秋毫。	杜甫	山寺	野山麝鹦乱悬上百	五言律诗
闻道花门破，和亲事却非。人怜汉公主，生得渡河归。秋思抛云髻，腰支胜宝衣。群凶犹索战，回首意多违。	杜甫	即事	闻和人生秋腰群回	五言律诗
愁眼看霜露，寒城菊自花。天风随断柳，客泪堕清笳。水净楼阴直，山昏塞日斜。夜来归鸟尽，啼杀后栖鸦。	杜甫	遣怀	愁寒天客水山夜啼	五言律诗
常时任显晦，秋至辄分明。纵被微云掩，终能永夜清。含星动双阙，伴月照边城。牛女年年渡，何曾风浪生。	杜甫	天河	常秋纵终含伴牛何	五言律诗
光细弦岂上，影斜轮未安。微升古塞外，已隐暮云端。河汉不改色，关山空自寒。庭前有白露，暗满菊花团。	杜甫	初月	光影微已河关庭暗	五言律诗
不独避霜雪，其如俦侣稀。四时无失序，八月自知归。春色岂相访，众雏还识机。故巢傥未毁，会傍主人飞。	杜甫	归燕	不其四八春众故会	五言律诗
亦知戍不返，秋至拭清砧。已近苦寒月，况经长别心。宁辞捣熨倦，一寄塞垣深。用尽闺中力，君听空外音。	杜甫	捣衣	亦秋已况宁一用君	五言律诗
促织甚微细，哀音何动人。草根吟不稳，床下夜相亲。久客得无泪，放妻难及晨。悲丝与急管，感激异天真。	杜甫	促织	促哀草床久放悲感	五言律诗
幸因腐草出，敢近太阳飞。未足临书卷，时能点客衣。随风隔幔小，带雨傍林微。十月清霜重，飘零何处归。	杜甫	萤火	幸敢未时随带十飘	五言律诗
摧折不自守，秋风吹若何。暂时花戴雪，几处叶沉波。体弱春风早，丛长夜露多。江湖后摇落，亦恐岁蹉跎。	杜甫	蒹葭	摧秋暂几体丛江亦	五言律诗
青冥亦自守，软弱强扶持。味苦夏虫避，丛卑春鸟疑。轩墀曾不重，剪伐欲无辞。幸近幽人屋，霜根结在兹。	杜甫	苦竹	青软味丛轩剪幸霜	五言律诗
束薪已零落，瓠叶转萧疏。幸结白花了，宁辞青蔓除。秋虫声不去，暮雀意何如。寒事今牢落，人生亦有初。	杜甫	除架	束瓠幸宁秋暮寒人	五言律诗
秋蔬拥霜露，岂敢惜凋残。暮景数枝叶，天风吹汝寒。绿沾泥滓尽，香与岁时阑。生意春如昨，悲君白玉盘。	杜甫	废畦	秋岂暮天绿香生悲	五言律诗
夕峰来不近，每日报平安。塞上传光小，云边落点残。照秦通警急，过陇自艰难。闻道蓬莱殿，千门立马看。	杜甫	夕烽	夕每塞云照过闻千	五言律诗
清商欲尽奏，奏苦血沾衣。他日伤心极，征人白骨归。相逢恐恨过，故作发声微。不见秋云动，悲风稍稍飞。	杜甫	秋笛	清奏他征相故不悲	五言律诗
带甲满天地，胡为君远行。亲朋尽一哭，鞍马去孤城。草木岁月晚，关河霜雪清。别离已昨日，因见古人情。	杜甫	送远	带胡亲鞍草关别因	五言律诗
北庭送壮士，貔虎数尤多。精锐旧无敌，边隅今若何。妖氛拥白马，元帅待雕戈。莫守邺城下，斩鲸辽海波。	杜甫	观兵	北貔精边妖元莫斩	五言律诗
河间尚征伐，汝骨在空城。从弟人皆有，终身恨不平。数金怜俊迈，总角爱聪明。而上三年土，春风草又生。	杜甫	不归	河汝从终数总而春	五言律诗
凉风起天末，君子意如何。鸿雁几时到，江湖秋水多。文章憎命达，魑魅喜人过。应共冤魂语，投诗赠汩罗。	杜甫	天末忆李白	凉君鸿江文魑应投	五言律诗
空外一鸷鸟，河间双白鸥。飘飖搏击便，容易往来游。草露亦多湿，蛛丝仍未收。天机近人事，独立万端忧。	杜甫	独立	空河飘容草蛛天独	五言律诗
日落风亦起，城头鸟尾讹。黄云高未动，白水已扬波。羌妇语还哭，胡儿行且歌。将军别换马，夜出拥雕戈。	杜甫	日暮	日城黄白羌胡将夜	五言律诗
翠柏苦犹食，晨霞高可餐。世人共卤莽，吾道属艰难。不爨井晨冻，无衣床夜寒。囊空恐羞涩，留得一钱看。	杜甫	空囊	翠晨世吾不无囊留	五言律诗
乘尔亦已久，天寒关塞深。尘中老尽力，岁晚病伤心。毛骨岂殊众，驯良犹至今。物微意不浅，感动一沉吟。	杜甫	病马	乘天尘岁毛驯物感	五言律诗
致此自僻远，又非珠玉装。如何有奇怪，每夜吐光芒。虎气必腾趠，龙身宁久藏。风尘苦未息，持汝奉明王。	杜甫	蕃剑	致又如每虎龙风持	五言律诗
四镇富精锐，摧锋皆绝伦。还闻献士卒，足以静风尘。老马夜知道，苍鹰饥着人。临危经久战，用急始如神。	杜甫	观安西兵过赴关中待命二首	四摧还足老苍临用	五言律诗
奇兵不在众，万马救中原。谈笑无河北，心肝奉至尊。孤云随杀气，飞鸟避辕门。竟日留欢乐，城池未觉喧。	杜甫	观安西兵过赴关中待命二首	奇万谈心孤飞竟城	五言律诗
弱水应无地，阳关已近天。今君渡沙碛，累月断人烟。好武宁论命，封侯不计年。马寒防失道，雪没锦鞍鞯。	杜甫	送人从军	弱阳今累好封马雪	五言律诗
清秋望不极，迢遰起曾阴。远水兼天净，孤城隐雾深。叶稀风更落，山迥日初沉。独鹤归何晚，昏鸦已满林。	杜甫	野望	清迢远孤叶山独昏	五言律诗
多病秋风落，君来慰眼前。自闻茅屋趣，只想竹林眠。满谷山云起，侵篱涧水悬。嗣宗诸子侄，早觉仲容贤。	杜甫	示侄佐	多君自只满侵嗣早	五言律诗
山晚浮云合，归时恐路迷。涧寒人欲到，村黑鸟应栖。野客茅茨小，田家树木低。旧谙疏懒叔，须汝故相携。	杜甫	佐还山后寄三首一	山归涧村野田旧须	五言律诗
白露黄粱熟，分张素有期。已应舂得细，颇觉寄来迟。味岂同金菊，香宜配绿葵。老人佗日爱，正想滑流匙。	杜甫	佐还山后寄三首二	白分已颇味香老正	五言律诗
几道泉浇圃，交横落慢坡。葳蕤秋叶少，隐映野云多。隔沼连香芰，通林带女萝。甚闻霜薤白，重惠意如何。	杜甫	佐还山后寄三首三	几交葳隐隔通甚重	五言律诗
人说南州路，山猿树树悬。举家闻若骇，为寄小如拳。预哂愁胡面，初调见马鞭。许求聪慧者，童稚捧应癫。	杜甫	从人觅小胡孙许寄	人山举为预初许童	五言律诗
隐者柴门内，畦蔬绕舍秋。盈筐承露薤，不待致书求。束比青刍色，圆齐玉箸头。衰年关鬲冷，味煖幷无忧。	杜甫	秋日阮隐居致薤三十束	隐畦盈不束圆衰味	五言律诗
一室他乡远，空林暮景悬。正愁闻塞笛，独立见江船。巴蜀来多病，荆蛮去几年。应同王粲宅，留井岘山前。	杜甫	一室	一空正独巴荆应留	五言律诗
南京西浦道，四月熟黄梅。湛湛长江去，冥冥细雨来。茅茨疏易湿，云雾密难开。竟日蛟龙喜，盘涡与岸回。	杜甫	梅雨	南四湛冥茅云竟盘	五言律诗
锦里烟尘外，江村八九家。圆荷浮小叶，细麦落轻花。卜宅从兹老，为农去国赊。远惭句漏令，不得问丹砂。	杜甫	为农	锦江圆细卜为远不	五言律诗
患气经时久，临江卜宅新。喧卑方避俗，疏快颇宜人。有客过茅宇，呼儿正葛巾。自锄稀菜甲，小摘为情亲。	杜甫	宾至	患临喧疏有呼自小	五言律诗
客里何迁次，江边正寂寥。肯来寻一老，愁破是今朝。忧我营茅栋，携钱过野桥。他乡唯表弟，还往莫辞遥。	杜甫	王十五司马弟出郭相访兼遗	客江肯愁忧携他还	五言律诗
田舍清江曲，柴门古道旁。草深迷市井，地僻懒衣裳。榉柳枝枝弱，枇杷树树香。鸬鹚西日照，晒翅满鱼梁。	杜甫	田舍	田柴草地榉枇鸬晒	五言律诗
时出碧鸡坊，西郊向草堂。市桥官柳细，江路野梅香。傍架齐书帙，看题减药囊。无人觉来往，疏懒意何长。	杜甫	西郊	时西市江傍看无疏	五言律诗
江涨柴门外，儿童报急流。下床高数尺，倚杖没中洲。细动迎风燕，轻摇逐浪鸥。渔人萦小楫，容易拔船头。	杜甫	江涨	江儿下倚细轻渔容	五言律诗
京洛云山外，音书静不来。神交作赋客，力尽望乡台。衰疾江边卧，亲朋日暮回。白鸥元水宿，何事有余哀。	杜甫	云山	京音神力衰亲白何	五言律诗
干戈犹未定，弟妹各何之。拭泪沾襟血，梳头满面丝。地卑荒野大，天远暮江迟。衰疾那能久，应无见汝时。	杜甫	遣兴	干弟拭梳地天衰应	五言律诗
明府岂辞满，藏身方告劳。青钱买野竹，白帻岸江皋。爱酒晋山简，能诗何水曹。时来访老疾，步屟到蓬蒿。	杜甫	北邻	明藏青白爱能时步	五言律诗
霜露晚凄凄，高天逐望低。远烟盐井上，斜景雪峰西。故国犹兵马，他乡亦鼓鼙。江城今夜客，还与旧乌啼。	杜甫	出郭	霜高远斜故他江还	五言律诗
相近竹参差，相过人不知。幽花欹满树，小水细通池。归客村非远，残樽席更移。看君多道气，从此数追随。	杜甫	过南邻朱山人水亭	相相幽小归残看从	五言律诗
朝野欢娱后，干坤震荡中。相随万里日，总作白头翁。岁晚仍分袂，江边更转蓬。勿云俱异域，饮啄几回同。	杜甫	寄贺兰铦	朝干相总岁江勿饮	五言律诗
五岭皆炎热，宜人独桂林。梅花万里外，雪片一冬深。闻此宽相忆，为邦复好音。江边送孙楚，远附白头吟。	杜甫	寄杨五桂州谭	五宜梅雪闻为江远	五言律诗
分手开元末，连年绝尺书。江山且相见，戎马未安居。剑外官人冷，关中驿骑疏。轻舟下吴会，主簿意何如。	杜甫	逢唐兴刘主簿弟	分连江戎剑关轻主	五言律诗
何限倚山木，吟诗秋叶黄。蝉声集古寺，鸟影度寒塘。风物悲游子，登临忆侍郎。老夫贪佛日，随意宿僧房。	杜甫	和裴迪登新津寺寄王侍郎	何吟蝉鸟风登老随	五言律诗
叶县郎官宰，周南太史公。神仙才有数，流落意无穷。骥病思偏秣，鹰愁怕苦笼。看君用高义，耻与万人同。	杜甫	敬简王明府	叶周神流骥鹰看耻	五言律诗
甲子西南异，冬来只薄寒。江云何夜尽，蜀雨几时干。行李须相问，穷愁岂有宽。君听鸿雁响，恐致稻粱难。	杜甫	重简王明府	甲冬江蜀行穷君恐	五言律诗
岁暮远为客，边隅还用兵。烟尘犯雪岭，鼓角动江城。天地日流血，朝廷谁请缨。济时敢爱死，寂寞壮心惊。	杜甫	岁暮	岁边烟鼓天朝济寂	五言律诗
将军胆气雄，臂悬两角弓。缠结青骢马，出入锦城中。时危未授钺，势屈难为功。宾客满堂上，何人高义同。	杜甫	寄赠王十将军承俊	将臂缠出时势宾何	五言律诗
久客宜旋斾，兴王未息戈。蜀星阴见少，江雨夜闻多。百万传深入，寰区望匪它。司徒下燕赵，收取旧山河。	杜甫	散愁二首一	久兴蜀江百寰司收	五言律诗
闻道幷州镇，尚书训士齐。几时通蓟北，当日报关西。恋阙丹心破，沾衣皓首啼。老魂招不得，归路恐长迷。	杜甫	散愁二首二	闻尚几当恋沾老归	五言律诗
力疾坐清晓，来时悲早春。转添愁伴客，更觉老随人。红入桃花嫩，青归柳叶新。望乡应未已，四海尚风尘。	杜甫	奉酬李都督表丈早春作	力来转更红青望四	五言律诗
啭枝黄鸟近，泛渚白鸥轻。一径野花落，孤村春水生。衰年催酿黍，细雨更移橙。渐喜交游绝，幽居不用名。	杜甫	遣意二首一	啭泛一孤衰细渐幽	五言律诗
檐影微微落，津流脉脉斜。野船明细火，宿雁聚圆沙。云掩初弦月，香传小树花。邻人有美酒，稚子夜能赊。	杜甫	遣意二首二	檐津野宿云香邻稚	五言律诗
野日荒荒白，春流泯泯清。渚蒲随地有，村径逐门成。只作披衣惯，常从漉酒生。眼前无俗物，多病也身轻。	杜甫	漫成二首一	野春渚村只常眼多	五言律诗
江皋已仲春，花下复清晨。仰面贪看鸟，回头错应人。读书难字过，对酒满壶频。近识峨眉老，知予懒是真。	杜甫	漫成二首二	江花仰回读对近知	五言律诗
好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。	杜甫	春夜喜雨	好当随润野江晓花	五言律诗
三月桃花浪，江流复旧痕。朝来没沙尾，碧色动柴门。接缕垂芳饵，连筒灌小园。已添无数鸟，争浴故相喧。	杜甫	春水	三江朝碧接连已争	五言律诗
坦腹江亭暖，长吟野望时。水流心不竞，云在意俱迟。寂寂春将晚，欣欣物自私。故林归未得，排闷强裁诗。	杜甫	江亭	坦长水云寂欣故排	五言律诗
萧萧风色暮，江头人不行。村舂雨外急，邻火夜深明。胡羯何多难，渔樵寄此生。中原有兄弟，万里正含情。	杜甫	村夜	萧江村邻胡渔中万	五言律诗
春来常早起，幽事颇相关。踮石防𬯎岸，开林出远山。一丘藏曲折，缓步有跻攀。童仆来城市，瓶中得酒还。	杜甫	早起	春幽踮开一缓童瓶	五言律诗
花飞有底急，老去愿春迟。可惜欢娱地，都非少壮时。宽心应是酒，遣兴莫过诗。此意陶潜解，吾生后汝期。	杜甫	可惜	花老可都宽遣此吾	五言律诗
落日在帘钩，溪边春事幽。芳菲缘岸圃，樵爨倚滩舟。啅雀争枝坠，飞虫满院游。浊醪谁造汝，一酌散千忧。	杜甫	落日	落溪芳樵啅飞浊一	五言律诗
步屦深林晚，开樽独酌迟。仰蜂黏落絮，行蚁上枯梨。薄劣惭真隐，幽偏得自怡。本无轩冕意，不是傲当时。	杜甫	独酌	步开仰行薄幽本不	五言律诗
整履步青芜，荒庭日欲晡。芹泥随燕觜，花蘂上蜂须。把酒从衣湿，吟诗信杖扶。敢论才见忌，实有醉如愚。	杜甫	徐步	整荒芹花把吟敢实	五言律诗
寒食江村路，风花高下飞。汀烟轻冉冉，竹日静晖晖。田父要皆去，邻家闹不违。地偏相识尽，鸡犬亦忘归。	杜甫	寒食	寒风汀竹田邻地鸡	五言律诗
楠树色冥冥，江边一盖青。近根开药圃，接叶制茅亭。落景阴犹合，微风韵可听。寻常绝醉困，卧此片时醒。	杜甫	高柟	楠江近接落微寻卧	五言律诗
独绕虚斋径，常持小斧柯。幽阴成颇杂，恶木剪还多。枸杞因吾有，鸡栖奈汝何。方知不材者，生长漫婆娑。	杜甫	恶树	独常幽恶枸鸡方生	五言律诗
蜀王将此镜，送死置空山。冥寞怜香骨，提携近玉颜。众妃无复叹，千骑亦虚还。独有伤心石，埋轮月宇间。	杜甫	石镜	蜀送冥提众千独埋	五言律诗
茂陵多病后，尚爱卓文君。酒肆人间世，琴台日暮云。野花留宝靥，蔓草见罗裙。归凤求皇意，寥寥不复闻。	杜甫	琴台	茂尚酒琴野蔓归寥	五言律诗
故人南郡去，去索作碑钱。本卖文为活，翻令室倒悬。荆扉深蔓草，土锉冷疏烟。老罢休无赖，归来省醉眠。	杜甫	闻斛斯六官未归	故去本翻荆土老归	五言律诗
野寺江天豁，山扉花竹幽。诗应有神助，吾得及春游。径石相萦带，川云自去留。禅枝宿众鸟，漂转暮归愁。	杜甫	游修觉寺	野山诗吾径川禅漂	五言律诗
寺忆新游处，桥怜再渡时。江山如有待，花柳更无私。野润烟光薄，沙暄日色迟。客愁全为减，舍此复何之。	杜甫	后游	寺桥江花野沙客舍	五言律诗
望极春城上，开筵近鸟巢。白花檐外朵，青柳槛前梢。池水观为政，厨烟觉远庖。西川供客眼，唯有此江郊。	杜甫	题新津北桥楼	望开白青池厨西唯	五言律诗
江发蛮夷涨，山添雨雪流。大声吹地转，高浪蹴天浮。鱼鳖为人得，蛟龙不自谋。轻帆好去便，吾道付沧洲。	杜甫	江涨	江山大高鱼蛟轻吾	五言律诗
村晚惊风度，庭幽过雨沾。夕阳薰细草，江色映疏帘。书乱谁能帙，杯干可自添。时闻有余论，未怪老夫潜。	杜甫	晚晴	村庭夕江书杯时未	五言律诗
凉气晚萧萧，江云乱眼飘。风鸳藏近渚，雨燕集深条。黄绮终辞汉，巢由不见尧。草堂樽酒在，幸得过清朝。	杜甫	朝雨	凉江风雨黄巢草幸	五言律诗
故人亦流落，高义动干坤。何日通燕塞，相看老蜀门。东行应暂别，北望苦销魂。凛凛悲秋意，非君谁与论。	杜甫	送裴五赴东川	故高何相东北凛非	五言律诗
老耻妻孥笑，贫嗟出入劳。客情投异县，诗态忆吾曹。东郭沧江合，西山白雪高。文章差底病，回首兴滔滔。	杜甫	赴青城县出成都寄陶王二少	老贫客诗东西文回	五言律诗
野桥齐度马，秋望转悠哉。竹覆青城合，江从灌口来。入村樵径引，尝果栗皱开。落尽高天日，幽人未遣回。	杜甫	野望因过常少仙	野秋竹江入尝落幽	五言律诗
当代论才子，如公复几人。骅骝开道路，鹰隼出风尘。行色秋将晚，交情老更亲。天涯喜相见，披豁对吾真。	杜甫	奉简高三十五使君	当如骅鹰行交天披	五言律诗
古寺僧牢落，空房客寓居。故人供禄米，邻舍与园蔬。双树容听法，三车肯载书。草玄吾岂敢，赋或似相如。	杜甫	酬高使君相赠	古空故邻双三草赋	五言律诗
荒村建子月，独树老夫家。雾里江船渡，风前径竹斜。寒鱼依密藻，宿鹭起圆沙。蜀酒禁愁得，无钱何处赊。	杜甫	草堂即事	荒独雾风寒宿蜀无	五言律诗
有客骑骢马，江边问草堂。远寻留药价，惜别到文场。入幕旌旗动，归轩锦绣香。时应念衰疾，书疏及沧浪。	杜甫	魏十四侍御就弊庐相别	有江远惜入归时书	五言律诗
晚景孤村僻，行军数骑来。交新徒有喜，礼厚愧无才。赏静怜云竹，忘归步月台。何当看花蘂，欲发照江梅。	杜甫	徐九少尹见过	晚行交礼赏忘何欲	五言律诗
暂往比邻去，空闻二妙归。幽栖诚简略，衰白已光辉。野外贫家远，村中好客稀。论文或不愧，肯重款柴扉。	杜甫	范二员外邈吴十侍御郁特枉	暂空幽衰野村论肯	五言律诗
卧病荒郊远，通行小径难。故人能领客，携酒重相看。自愧无鲑菜，空烦卸马鞍。移樽劝山简，头白恐风寒。	杜甫	王竟携酒高亦同过共用寒字	卧通故携自空移头	五言律诗
把烛成桥夜，回舟坐客时。天高云去尽，江迥月来迟。衰谢多扶病，招邀屡有期。异方乘此兴，乐罢不无悲。	杜甫	陪李七司马皂江上观造竹桥	把回天江衰招异乐	五言律诗
简易高人意，匡床竹火炉。寒天留远客，碧海挂新图。虽对连山好，贪看绝岛孤。群仙不愁思，冉冉下蓬壶。	杜甫	观李固请司马弟山水图三首	简匡寒碧虽贪群冉	五言律诗
方丈浑连水，天台总映云。人间长见画，老去恨空闻。范蠡舟偏小，王乔鹤不群。此生随万物，何路出尘氛。	杜甫	观李固请司马弟山水图三首	方天人老范王此何	五言律诗
高浪垂翻屋，崩崖欲压床。野桥分子细，沙岸绕微茫。红浸珊瑚短，青悬薜荔长。浮查并坐得，仙老暂相将。	杜甫	观李固请司马弟山水图三首	高崩野沙红青浮仙	五言律诗
生死论交地，何由见一人。悲君随燕雀，薄宦走风尘。绵谷元通汉，沱江不向秦。五陵花满眼，传语故乡春。	杜甫	赠别何邕	生何悲薄绵沱五传	五言律诗
戎马交驰际，柴门老病身。把君诗过日，念此别惊神。地阔峨眉晚，天高岘首春。为于耆旧内，试觅姓庞人。	杜甫	赠别郑炼赴襄阳	戎柴把念地天为试	五言律诗
卫青开幕府，杨仆将楼船。汉节梅花外，春城海水边。铜梁书远及，珠浦使将旋。贫病他乡老，烦君万里传。	杜甫	广州段功曹到得杨五长史谭	卫杨汉春铜珠贫烦	五言律诗
乡关胡骑远，宇宙蜀城偏。忽得炎州信，遥从月峡传。云深骠骑幕，夜隔孝廉船。却寄双愁眼，相思泪点悬。	杜甫	得广州张判官叔卿书使还以	乡宇忽遥云夜却相	五言律诗
南海春天外，功曹几月程。峡云笼树小，湖日落船明。交趾丹砂重，韶州白葛轻。幸君因旅客，时寄锦官城。	杜甫	送段功曹归广州	南功峡湖交韶幸时	五言律诗
丁香体柔弱，乱结枝犹垫。细叶带浮毛，疏花披素艳。深栽小斋后，庶近幽人占。晚堕兰麝中，休怀粉身念。	杜甫	江头四咏丁香	丁乱细疏深庶晚休	五言律诗
栀子比众木，人间诚未多。于身色有用，与道气伤和。红取风霜实，青看雨露柯。无情移得汝，贵在映江波。	杜甫	江头四咏栀子	栀人于与红青无贵	五言律诗
故使笼宽织，须知动损毛。看云莫怅望，失水任呼号。六翮曾经剪，孤飞卒未高。且无鹰隼虑，留滞莫辞劳。	杜甫	江头四咏㶉𫛶	故须看失六孤且留	五言律诗
花鸭无泥滓，堦前每缓行。羽毛知独立，黑白太分明。不觉群心妒，休牵众眼惊。稻粱沾汝在，作意莫先鸣。	杜甫	江头四咏花鸭	花堦羽黑不休稻作	五言律诗
早花随处发，春鸟异方啼。万里清江上，三年落日低。畏人成小筑，褊性合幽栖。门径从榛草，无心走马蹄。	杜甫	畏人	早春万三畏褊门无	五言律诗
贱子何人记，迷芳著处家。竹风连野色，江沫拥春沙。种药扶衰病，吟诗解叹嗟。似闻胡骑走，失喜问京华。			贱迷竹江种吟似失	五言律诗
去郭轩楹敞，无村眺望赊。澄江平少岸，幽树晚多花。细雨鱼儿出，微风燕子斜。城中十万户，此地两三家。	杜甫	水槛遣心二首一	去无澄幽细微城此	五言律诗
蜀天常夜雨，江槛已朝晴。叶润林塘密，衣干枕席清。不堪秪老病，何得尚浮名。浅把涓涓酒，深凭送此生。	杜甫	水槛遣心二首二	蜀江叶衣不何浅深	五言律诗
用拙存吾道，幽居近物情。桑麻深雨露，燕雀半生成。村鼓时时急，渔舟个个轻。杖藜从白首，心迹喜双清。	杜甫	屏迹三首一	用幽桑燕村渔杖心	五言律诗
晚起家何事，无营地转幽。竹光团野色，舍影漾江流。失学从儿懒，长贫任妇愁。百年浑得醉，一月不梳头。	杜甫	屏迹三首二	晚无竹舍失长百一	五言律诗
衰颜甘屏迹，幽事供高卧。鸟下竹根行，龟开萍叶过。年荒酒价乏，日并园蔬课。犹酌甘泉歌，歌长击樽破。	杜甫	屏迹三首三	衰幽鸟龟年日犹歌	五言律诗
日临公馆静，画满地图雄。剑阁星桥北，松州雪岭东。华夷山不断，吴蜀水相通。兴与烟霞会，清樽幸不空。	杜甫	严公厅宴同咏蜀道画图	日画剑松华吴兴清	五言律诗
远送从此别，青山空复情。几时杯重把，昨夜月同行。列郡讴歌惜，三朝出入荣。江村独归处，寂寞养残生。	杜甫	奉济驿重送严公四韵	远青几昨列三江寂	五言律诗
宿雨南江涨，波涛乱远峰。孤亭凌喷薄，万井逼舂容。霄汉愁高鸟，泥沙困老龙。天边同客舍，携我豁心胸。	杜甫	巴西驿亭观江涨呈窦使君	宿波孤万霄泥天携	五言律诗
伊昔黄花酒，如今白发翁。追欢筋力异，望远岁时同。弟妹悲歌里，朝廷醉眼中。兵戈与关塞，此日意无穷。	杜甫	九日登梓州城	伊如追望弟朝兵此	五言律诗
九日应愁思，经时冒险艰。不眠持汉节，何路出巴山。小驿香醪嫩，重岩细菊斑。遥知簇鞍马，回首白云间。	杜甫	九日奉寄严大夫	九经不何小重遥回	五言律诗
地下苏司业，情亲独有君。那因丧乱后，便有死生分。老罢知明镜，悲来望白云。自从失词伯，不复更论文。	杜甫	怀旧	地情那便老悲自不	五言律诗
郑老身仍窜，台州信所传。为农山涧曲，卧病海云边。世已疏儒素，人犹乞酒钱。徒劳望牛斗，无计㔉龙泉。	杜甫	所思	郑台为卧世人徒无	五言律诗
不见李生久，佯狂真可哀。世人皆欲杀，吾意独怜才。敏捷诗千首，飘零酒一杯。匡山读书处，头白好归来。	杜甫	不见	不佯世吾敏飘匡头	五言律诗
何年顾虎头，满壁画瀛州。赤日石林气，青天江海流。锡飞常近鹤，杯度不惊鸥。似得庐山路，真随惠远游。	杜甫	题玄武禅师屋壁	何满赤青锡杯似真	五言律诗
客睡何曾着，秋天不肯明。卷帘残月影，高枕远江声。计拙无衣食，途穷仗友生。老妻书数纸，应悉未归情。	杜甫	客夜	客秋卷高计途老应	五言律诗
秋窗犹曙色，落木更天风。日出寒山外，江流宿雾中。圣朝无弃物，老病已成翁。多少残生事，飘零似转蓬。			秋落日江圣老多飘	五言律诗
江水东流去，清樽日复斜。异方同宴赏，何处是京华。亭景临山水，村烟对浦沙。狂歌过于胜，得醉即为家。	杜甫	陪王侍御宴通泉东山野亭	江清异何亭村狂得	五言律诗
追饯同舟日，伤春一水间。飘零为客久，衰老羡君还。花远重重树，云轻处处山。天涯故人少，更益鬓毛斑。	杜甫	涪江泛舟送韦班归京	追伤飘衰花云天更	五言律诗
行路难如此，登楼望欲迷。身无却少壮，迹有但羇栖。江水流城郭，春风入鼓鞞。双双新燕子，依旧已衔泥。	杜甫	春日梓州登楼二首一	行登身迹江春双依	五言律诗
天畔登楼眼，随春入故园。战场今始定，移柳更能存。厌蜀交游冷，思吴胜事繁。应须理舟楫，长啸下荆门。	杜甫	春日梓州登楼二首二	天随战移厌思应长	五言律诗
凭高送所亲，久坐惜芳辰。远水非无浪，他山自有春。野花随处发，官柳着行新。天际伤愁别，离筵何太频。	杜甫	郪城西原送李判官兄武判官	凭久远他野官天离	五言律诗
迟日深春水，轻舟送别筵。帝乡愁绪外，春色泪痕边。见酒须相忆，将诗莫浪传。若逢岑与范，为报各衰年。	杜甫	泛江送魏十八仓曹还京因寄	迟轻帝春见将若为	五言律诗
二月频送客，东津江欲平。烟花山际重，舟楫浪前轻。泪逐劝杯下，愁连吹笛生。离筵不隔日，那得易为情。	杜甫	泛江送客	二东烟舟泪愁离那	五言律诗
青山意不尽，衮衮上牛头。无复能拘碍，真成浪出游。花浓春寺静，竹细野池幽。何处莺啼切，移时独未休。	杜甫	上牛头寺	青衮无真花竹何移	五言律诗
牛头见鹤林，梯径绕幽深。春色浮山外，天河宿殿阴。传灯无白日，布地有黄金。休作狂歌老，回看不住心。	杜甫	望牛头寺	牛梯春天传布休回	五言律诗
兜率知名寺，真如会法堂。江山有巴蜀，栋宇自齐梁。庾信哀虽久，何颙好不忘。白牛车远近，且欲上慈航。	杜甫	上兜率寺	兜真江栋庾何白且	五言律诗
树密当山径，江深隔寺门。霏霏云气重，闪闪浪花翻。不复知天大，空余见佛尊。时应清盥罢，随喜给孤园。	杜甫	望兜率寺	树江霏闪不空时随	五言律诗
春日清江岸，千甘二顷园。青云羞叶密，白雪避花繁。结子随边使，开筒近至尊。后于桃李熟，终得献金门。	杜甫	甘园	春千青白结开后终	五言律诗
上客回空骑，佳人满近船。江清歌扇底，野旷舞衣前。玉袖凌风并，金壶隐浪偏。竞将明媚色，偷眼艳阳天。	杜甫	数陪李梓州泛江有女乐在诸	上佳江野玉金竞偷	五言律诗
白日移歌袖，清霄近笛床。翠眉萦度曲，云鬓俨分行。立马千山暮，回舟一水香。使君自有妇，莫学野鸳鸯。	杜甫	数陪李梓州泛江有女乐在诸	白清翠云立回使莫	五言律诗
路出双林外，亭窥万井中。江城孤照日，山谷远含风。兵革身将老，关河信不通。犹残数行泪，忍对百花丛。	杜甫	登牛头山亭子	路亭江山兵关犹忍	五言律诗
春日无人境，虚空不住天。莺花随世界，楼阁寄山巅。迟暮身何得，登临意惘然。谁能解金印，潇洒共安禅。	杜甫	陪李梓州王阆州苏遂州李果	春虚莺楼迟登谁潇	五言律诗
舟楫诸侯饯，车舆使者归。山花相映发，水鸟自孤飞。春日垂霜鬓，天隅把绣衣。故人从此去，寥落寸心违。	杜甫	送何侍御归朝	舟车山水春天故寥	五言律诗
柳影含云幕，江波近酒壶。异方惊会面，终宴惜征途。沙晚低风蝶，天晴喜浴凫。别离伤老大，意绪日荒芜。	杜甫	江亭送眉州辛别驾升之	柳江异终沙天别意	五言律诗
西汉亲王子，成都老客星。百年双白鬓，一别五秋萤。忍断杯中物，秪看座右铭。不能随皂盖，自醉逐浮萍。	杜甫	戏题寄上汉中王三首一	西成百一忍秪不自	五言律诗
策杖时能出，王门异昔游。已知嗟不起，未许醉相留。蜀酒浓无敌，江鱼美可求。终思一酩酊，净扫雁池头。	杜甫	戏题寄上汉中王三首二	策王已未蜀江终净	五言律诗
群盗无归路，衰颜会远方。尚怜诗警策，犹记酒颠狂。鲁卫弥尊重，徐陈略丧亡。空余枚叟在，应念早升堂。	杜甫	戏题寄上汉中王三首三	群衰尚犹鲁徐空应	五言律诗
改席台能迥，留门月复光。云行遗暑湿，山谷进风凉。老去一杯足，谁怜屡舞长。何须把官烛，似恼鬓毛苍。	杜甫	台上	改留云山老谁何似	五言律诗
竹凉浸卧内，野月满庭隅。重露成涓滴，稀星乍有无。暗飞萤自照，水宿鸟相呼。万事干戈里，空悲清夜徂。	杜甫	倦夜	竹野重稀暗水万空	五言律诗
凉风动万里，群盗尚纵横。家远传书日，秋来为客情。秋窥高鸟过，老逐众人行。始欲投三峡，何由见两京。	杜甫	悲秋	凉群家秋秋老始何	五言律诗
莽莽天涯雨，江边独立时。不愁巴道路，恐湿汉旌旗。雪岭防秋急，绳桥战胜迟。西戎甥舅礼，未敢背恩私。	杜甫	对雨	莽江不恐雪绳西未	五言律诗
才名旧楚将，妙略拥兵机。玉垒虽传檄，松州会解围。和亲知拙计，公主漫无归。青海今谁得，西戎实饱飞。	杜甫	警急	才妙玉松和公青西	五言律诗
汉北豺狼满，巴西道路难。血埋诸将甲，骨断使臣鞍。牢落新烧栈，苍茫旧筑坛。深怀喻蜀意，恸哭望王官。	杜甫	王命	汉巴血骨牢苍深恸	五言律诗
十室几人在，千山空自多。路衢唯见哭，城市不闻歌。漂梗无安地，衔枚有荷戈。官军未通蜀，吾道竟如何。	杜甫	征夫	十千路城漂衔官吾	五言律诗
幽蓟余虵豕，干坤尚虎狼。诸侯春不贡，使者日相望。慎勿吞青海，无劳问越裳。大君先息战，归马华山阳。	杜甫	有感五首二	幽干诸使慎无大归	五言律诗
洛下舟车入，天中贡赋均。日闻红粟腐，寒待翠华春。莫取金汤固，长令宇宙新。不过行俭德，盗贼本王臣。	杜甫	有感五首三	洛天日寒莫长不盗	五言律诗
丹桂风霜急，青梧日夜凋。由来强干地，未有不臣朝。受钺亲贤往，卑宫制诏遥。终依古封建，岂独听箫韶。	杜甫	有感五首四	丹青由未受卑终岂	五言律诗
盗灭人还乱，兵残将自疑。登坛名绝假，报主尔何迟。领郡辄无色，之官皆有词。愿闻哀痛诏，端拱问疮痍。	杜甫	有感五首五	盗兵登报领之愿端	五言律诗
乱后今相见，秋深复远行。风尘为客日，江海送君情。晋室丹阳尹，公孙白帝城。经过自爱惜，取次莫论兵。	杜甫	送元二适江左	乱秋风江晋公经取	五言律诗
城晚通云雾，亭深到芰荷。吏人桥外少，秋水席边多。近属淮王至，高门蓟子过。荆州爱山简，吾醉亦长歌。	杜甫	章梓州水亭	城亭吏秋近高荆吾	五言律诗
夜深露气清，江月满江城。浮客转危坐，归舟应独行。关山同一照，乌鹊自多惊。欲得淮王术，风吹晕已生。	杜甫	玩月呈汉中王	夜江浮归关乌欲风	五言律诗
闻道花门将，论功未尽归。自从收帝里，谁复总戎机。蜂虿终怀毒，雷霆可震威。莫令鞭血地，再湿汉臣衣。	杜甫	遣愤	闻论自谁蜂雷莫再	五言律诗
江水长流地，山云薄暮时。寒花隐乱草，宿鸟择深枝。旧国见何日，高秋心苦悲。人生不再好，鬓发白成丝。	杜甫	薄暮	江山寒宿旧高人鬓	五言律诗
彝界荒山顶，蕃州积雪边。筑城依白帝，转粟上青天。蜀将分旗鼓，羌兵助井泉。西戎背和好，杀气日相缠。	杜甫	西山三首一	彝蕃筑转蜀羌西杀	五言律诗
辛苦三城戍，长防万里秋。烟尘浸火井，雨雪闭松州。风动将军幕，天寒使者裘。漫山贼营垒，回首得无忧。	杜甫	西山三首二	辛长烟雨风天漫回	五言律诗
子弟犹深入，关城未解围。蚕崖铁马瘦，灌口米船稀。辩士安边策，元戎决胜威。今朝乌鹊喜，欲报凯歌归。	杜甫	西山三首三	子关蚕灌辩元今欲	五言律诗
淅淅风生砌，团团日隐墙。遥空秋雁灭，半岭暮云长。病叶多先坠，寒花只暂香。巴城添泪眼，今夜复清光。	杜甫	薄游	淅团遥半病寒巴今	五言律诗
扶病送君发，自怜犹不归。秪应尽客泪，复作掩荆扉。江汉故人少，音书从此稀。往还二十载，岁晚寸心违。	杜甫	赠韦赞善别	扶自秪复江音往岁	五言律诗
王子思归日，长安已乱兵。沾衣问行在，走马向承明。暮景巴蜀僻，春风江汉清。晋山虽自弃，魏阙尚含情。	杜甫	送李卿哗	王长沾走暮春晋魏	五言律诗
草满巴西绿，空城白日长。风吹花片片，春动水茫茫。八骏随天子，群臣从武皇。遥闻出巡守，早晚遍遐荒。	杜甫	城上	草空风春八群遥早	五言律诗
久客应吾道，相随独尔来。孰知江路近，频为草堂回。鹅鸭宜长数，柴荆莫浪开。东林竹影薄，腊月更须栽。	杜甫	舍弟占归草堂检校聊示此诗	久相孰频鹅柴东腊	五言律诗
送客苍溪县，山寒雨不开。直愁骑马滑，故作泛舟回。青惜峰峦过，黄知橘柚来。江流大自在，坐稳兴悠哉。	杜甫	放船	送山直故青黄江坐	五言律诗
方舟不用楫，极目总无波。长日容杯酒，深江净绮罗。乱离还奏乐，飘泊且听歌。故国流清渭，如今花正多。	杜甫	泛江	方极长深乱飘故如	五言律诗
山豁何时断，江平不肯流。稍知花改岸，始验鸟随舟。结束多红粉，欢娱恨白头。非君爱人客，晦日更添愁。	杜甫	陪王使君晦日泛江就黄家亭	山江稍始结欢非晦	五言律诗
有径金沙软，无人碧草芳。野畦连蛱蝶，江槛俯鸳鸯。日晚烟花乱，风生锦绣香。不须吹急管，衰老易悲伤。	杜甫	陪王使君晦日泛江就黄家亭	有无野江日风不衰	五言律诗
春岸桃花水，云帆枫树林。偷生长避地，适远更沾襟。老病南征日，君恩北望心。百年歌自苦，未见有知音。	杜甫	南征	春云偷适老君百未	五言律诗
羁旅知交态，淹留见俗情。衰颜聊自哂，小吏最相轻。去国哀王粲，伤时哭贾生。狐狸何足道，豺虎正纵横。	杜甫	久客	羁淹衰小去伤狐豺	五言律诗
肃肃花絮晚，菲菲红素轻。日长唯鸟雀，春远独柴荆。数有关中乱，何曾剑外清。故乡归不得，地入亚夫营。	杜甫	春远	肃菲日春数何故地	五言律诗
雾隐平郊树，风含广岸波。沉沉春色静，惨惨暮寒多。戍鼓犹长击，林莺遂不歌。忽思高宴会，朱袖拂云和。	杜甫	暮寒	雾风沉惨戍林忽朱	五言律诗
旅食惊双燕，衔泥入此堂。应同避燥湿，且复过炎凉。养子风尘际，来时道路长。今秋天地在，吾亦离殊方。	杜甫	双燕	旅衔应且养来今吾	五言律诗
百舌来何处，重重祗报春。知音兼众语，整翮岂多身。花密藏难见，枝高听转新。过时如发口，君侧有谗人。	杜甫	百舌	百重知整花枝过君	五言律诗
江汉山重阻，风云地一隅。年年非故物，处处是穷途。丧乱秦公子，悲凉楚大夫。平生心已折，行路日荒芜。	杜甫	地隅	江风年处丧悲平行	五言律诗
巴蜀愁谁语，吴门兴杳然。九江春草外，三峡暮帆前。厌就成都卜，休为吏部眠。蓬莱如可到，衰白问群仙。	杜甫	游子	巴吴九三厌休蓬衰	五言律诗
道路时通塞，江山日寂寥。偷生唯一老，伐叛已三朝。雨急青枫暮，云深黑水遥。梦归归未得，不用楚辞招。	杜甫	归梦	道江偷伐雨云梦不	五言律诗
离亭非旧国，春色是他乡。老畏歌声断，愁随舞曲长。二天开宠饯，五马烂生光。川路风烟接，俱宜下凤皇。	杜甫	江亭王阆州筵饯萧遂州	离春老愁二五川俱	五言律诗
寂寞春山路，君王不复行。古墙犹竹色，虚阁自松声。鸟雀荒村暮，云霞过客情。尚思歌吹入，千骑把霓旌。	杜甫	滕王亭子	寂君古虚鸟云尚千	五言律诗
浩劫因王造，平台访古游。彩云萧史驻，文字鲁恭留。宫阙通群帝，干坤到十洲。人传有笙鹤，时过此山头。	杜甫	玉台观	浩平彩文宫干人时	五言律诗
春江不可渡，二月已风涛。舟楫欹斜疾，鱼龙偃卧高。渚花兼素锦，汀草乱青袍。戏问垂纶客，悠悠见汝曹。	杜甫	渡江	春二舟鱼渚汀戏悠	五言律诗
南国旱无雨，今朝江出云。入空才漠漠，洒迥已纷纷。巢燕高飞尽，林花润色分。晚来声不绝，应得夜深闻。	杜甫	喜雨	南今入洒巢林晚应	五言律诗
窜身来蜀地，同病得韦郎。天下干戈满，江边岁月长。别筵花欲暮，春日鬓俱苍。为问南溪竹，抽梢合过墙。	杜甫	送韦郎司直归成都	窜同天江别春为抽	五言律诗
他乡复行役，驻马别孤坟。近泪无干土，低空有断云。对碁陪谢傅，把剑觅徐君。唯见林花落，莺啼送客闻。	杜甫	别房太尉墓	他驻近低对把唯莺	五言律诗
汨汨避群盗，悠悠经十年。不成向南国，复作游西川。物役水虚照，魂伤山寂然。我生无倚着，尽室畏途边。	杜甫	自阆州领妻子却赴蜀州山行	汨悠不复物魂我尽	五言律诗
长林偃风色，回复意犹迷。衫裛翠微润，马衔青草嘶。栈县斜避石，桥断却寻溪。何日干戈尽，飘飘愧老妻。	杜甫	自阆州领妻子却赴蜀州山行	长回衫马栈桥何飘	五言律诗
行色递隐见，人烟时有无。仆夫穿竹语，稚子入云呼。转石惊魑魅，抨弓落狖鼯。真供一笑乐，似欲慰穷途。	杜甫	自阆州领妻子却赴蜀州山行	行人仆稚转抨真似	五言律诗
南国昼多雾，北风天正寒。路危行木杪，身远宿云端。山鬼吹灯灭，厨人语夜阑。鸡鸣问前馆，世乱敢求安。	杜甫	山馆	南北路身山厨鸡世	五言律诗
马首见盐亭，高山拥县青。云溪花淡淡，春郭水泠泠。全蜀多名士，严家聚德星。长歌意无极，好为老夫听。	杜甫	行次盐亭县卿题四韵奉简严	马高云春全严长好	五言律诗
看花虽郭内，倚杖即溪边。山县早休市，江桥春聚船。狎鸥轻白浪，归雁喜青天。物色兼生意，凄凉忆去年。	杜甫	倚杖	看倚山江狎归物凄	五言律诗
鹅儿黄似酒，对酒爱新鹅。引颈嗔船逼，无行乱眼多。翅开遭宿雨，力小困沧波。客散层城暮，狐狸奈若何。	杜甫	舟前小鹅儿	鹅对引无翅力客狐	五言律诗
客里有所过，归来知路难。开门野鼠走，散帙壁鱼干。洗杓开新酝，低头拭小盘。凭谁给曲蘖，细酌老江干。	杜甫	归来	客归开散洗低凭细	五言律诗
邛州崔录事，闻在果园坊。久待无消息，终朝有底忙。应愁江树远，怯见野亭荒。浩荡风尘外，谁知酒熟香。	杜甫	寄邛州崔录事	邛闻久终应怯浩谁	五言律诗
此老已云殁，邻人嗟亦休。竟无宣室召，徒有茂陵求。妻子寄他食，园林非昔游。空余𰬸帷在，淅淅野风秋。	杜甫	过故斛斯校书庄二首一	此邻竟徒妻园空淅	五言律诗
燕入非旁舍，鸥归祗故池。断桥无复板，卧柳自生枝。遂有山阳作，多惭鲍叔知。素交零落尽，白首泪双垂。	杜甫	过故斛斯校书庄二首二	燕鸥断卧遂多素白	五言律诗
岷岭南蛮北，徐关东海西。此行何日到，送汝万行啼。绝域惟高枕，清风独杖藜。危时暂相见，衰白意都迷。	杜甫	送舍弟频赴齐州三首一	岷徐此送绝清危衰	五言律诗
诸姑今海畔，两弟亦山东。去傍干戈觅，来看道路通。短衣防战地，匹马逐秋风。莫作俱流落，长瞻碣石鸿。	杜甫	送舍弟频赴齐州三首三	诸两去来短匹莫长	五言律诗
弱质岂自负，移根方尔瞻。细声闻玉帐，疏翠近珠帘。未见紫烟集，虚蒙清露沾。何当一百丈，欹盖拥高檐。	杜甫	严郑公阶下新松	弱移细疏未虚何欹	五言律诗
绿竹半含箨，新梢才出墙。色侵书帙晚，阴过酒樽凉。雨洗娟娟净，风吹细细香。但令无剪伐，会见拂云长。	杜甫	严郑公宅同咏竹	绿新色阴雨风但会	五言律诗
湍驶风醒酒，船回雾起堤。高城秋自落，杂树晚相迷。坐触鸳鸯起，巢倾翡翠低。莫须惊白鹭，为伴宿清溪。	杜甫	晚秋陪严郑公摩诃池泛舟	湍船高杂坐巢莫为	五言律诗
垂老戎衣窄，归休寒色深。渔舟上急水，猎火着高林。日有习池醉，愁来梁甫吟。干戈未偃息，出处遂何心。	杜甫	初冬	垂归渔猎日愁干出	五言律诗
野外堂依竹，篱边水向城。蚁浮仍腊味，鸥泛已春声。药许邻人㔉，书从稚子擎。白头趋幕府，深觉负平生。	杜甫	正月三日归溪上有作简院内	野篱蚁鸥药书白深	五言律诗
农务村村急，春流岸岸深。干坤万里眼，时序百年心。茅屋还堪赋，桃源自可寻。艰难贱生理，飘泊到如今。	杜甫	春日江村五首一	农春干时茅桃艰飘	五言律诗
迢递来三蜀，蹉跎有六年。客身逢故旧，发兴自林泉。过懒从衣结，频游任履穿。藩篱无限景，恣意买江天。	杜甫	春日江村五首二	迢蹉客发过频藩恣	五言律诗
种竹交加翠，栽桃烂熳红。经心石镜月，到面雪山风。赤管随王命，银章付老翁。岂知牙齿落，名玷荐贤中。	杜甫	春日江村五首三	种栽经到赤银岂名	五言律诗
扶病垂朱绂，归休步紫苔。郊扉存晚计，幕府愧群材。燕外晴丝卷，鸥边水叶开。邻家送鱼鳖，问我数能来。	杜甫	春日江村五首四	扶归郊幕燕鸥邻问	五言律诗
群盗哀王粲，中年召贾生。登楼初有作，前席竟为荣。宅入先贤传，才高处士名。异时怀二子，春日复含情。	杜甫	春日江村五首五	群中登前宅才异春	五言律诗
素幔随流水，归舟返旧京。老亲如宿昔，部曲异平生。风送蛟龙雨，天长骠骑营。一哀三峡暮，遗后见君情。	杜甫	哭严仆射归榇	素归老部风天一遗	五言律诗
胜绝惊身老，情忘发兴奇。座从歌妓密，乐任主人为。重碧拈春酒，轻红擘荔枝。楼高欲愁思，横笛未休吹。	杜甫	宴戎州杨使君东楼	胜情座乐重轻楼横	五言律诗
闻道乘骢发，沙边待至今。不知云雨散，虚费短长吟。山带乌蛮阔，江连白帝深。船经一柱观，留眼共登临。	杜甫	渝州候严六侍御不到先下峡	闻沙不虚山江船留	五言律诗
归朝不相见，蜀使忽传亡。虚历金华省，何殊地下郎。致君丹槛折，哭友白云长。独步诗名在，秪令故旧伤。	杜甫	闻高常侍亡	归蜀虚何致哭独秪	五言律诗
出守吾家侄，殊方此日欢。自须游阮巷，不是怕湖滩。乐助长歌逸，杯饶旅思宽。昔曾如意舞，牵率强为看。	杜甫	宴忠州使君侄宅	出殊自不乐杯昔牵	五言律诗
禹庙空山里，秋风落日斜。荒庭垂橘柚，古屋画龙蛇。云气生虚壁，江声走白沙。早知乘四载，疏凿控三巴。	杜甫	禹庙	禹秋荒古云江早疏	五言律诗
忠州三峡内，井邑聚云根。小市常争米，孤城早闭门。空看过客泪，莫觅主人恩。淹泊仍愁虎，深居赖独园。	杜甫	题忠州龙兴寺所居院壁	忠井小孤空莫淹深	五言律诗
细草微风岸，危樯独夜舟。星垂平野阔，月涌大江流。名岂文章着，官因老病休。飘飘何所似，天地一沙鸥。	杜甫	旅夜书怀	细危星月名官飘天	五言律诗
儿扶犹杖策，卧病一秋强。白发少新洗，寒衣宽总长。故人忧见及，此别泪相忘。各逐萍流转，来书细作行。	杜甫	别常征君	儿卧白寒故此各来	五言律诗
南雪不到地，青崖沾未消。微微向日薄，脉脉去人遥。冬热鸳鸯病，峡深豺虎骄。愁边有江水，焉得北之朝。	杜甫	又雪	南青微脉冬峡愁焉	五言律诗
众水会涪万，瞿塘争一门。朝宗人共挹，盗贼尔谁尊。孤石隐如马，高萝垂饮猿。归心异波浪，何事即飞翻。	杜甫	长江二首一	众瞿朝盗孤高归何	五言律诗
浩浩终不息，乃知东极临。众流归海意，万国奉君心。色借潇湘阔，声驱滟滪深。未辞添雾雨，接上遇衣襟。	杜甫	长江二首二	浩乃众万色声未接	五言律诗
远闻房太守，归葬陆浑山。一德兴王后，孤魂久客间。孔明多故事，安石竟崇班。他日嘉陵涕，仍沾楚水还。	杜甫	承闻故房相公灵榇自阆州启	远归一孤孔安他仍	五言律诗
丹旐飞飞日，初传发阆州。风尘终不解，江汉忽同流。剑动新身匣，书归故国楼。尽哀知有处，为客恐长休。	杜甫	承闻故房相公灵榇自阆州启	丹初风江剑书尽为	五言律诗
寒花开已尽，菊蘂独盈枝。旧摘人频异，轻香酒𫏐随。地偏初衣袷，山拥更登危。万国皆戎马，酣歌泪欲垂。	杜甫	云安九日郑十八携酒陪诸公	寒菊旧轻地山万酣	五言律诗
石城除击柝，铁锁欲开关。鼓角悲荒塞，星河落曙山。巴人常小梗，蜀使动无还。垂老孤帆色，飘飘犯百蛮。	杜甫	将晓二首一	石铁鼓星巴蜀垂飘	五言律诗
军吏回官烛，舟人自楚歌。寒沙蒙薄雾，落月去清波。壮惜身名晚，衰惭应接多。归朝日簪笏，筋力定如何。	杜甫	将晓二首二	军舟寒落壮衰归筋	五言律诗
军旅西征僻，风尘战伐多。犹闻蜀父老，不忘舜讴歌。天险终难立，柴门岂重过。朝朝巫峡水，远逗锦江波。	杜甫	怀锦水居止二首一	军风犹不天柴朝远	五言律诗
万里桥南宅，百花潭北庄。层轩皆面水，老树饱经霜。雪岭界天白，锦城曛日黄。惜哉形胜地，回首一茫茫。	杜甫	怀锦水居止二首二	万百层老雪锦惜回	五言律诗
峡里云安县，江楼翼瓦齐。两边山木合，终日子规啼。眇眇春风见，萧萧夜色凄。客愁那听此，故作傍人低。	杜甫	子规	峡江两终眇萧客故	五言律诗
老病巫山里，稽留楚客中。药残他日裹，花发去年丛。夜足沾沙雨，春多逆水风。合分双赐笔，犹作一飘蓬。	杜甫	老病	老稽药花夜春合犹	五言律诗
南楚青春异，暄寒早早分。无名江上草，随意岭头云。正月蜂相见，非时鸟共闻。杖藜妨跃马，不是故离群。	杜甫	南楚	南暄无随正非杖不	五言律诗
伏枕云安县，迁居白帝城。春知催柳别，江与放船清。农事闻人说，山光见鸟情。禹功饶断石，且就土微平。	杜甫	移居夔州郭	伏迁春江农山禹且	五言律诗
依沙宿舸船，石濑月娟娟。风起春灯乱，江鸣夜雨悬。晨钟云外湿，胜地石堂烟。柔橹轻鸥外，含凄觉汝贤。	杜甫	船下夔州郭宿雨湿不得上岸	依石风江晨胜柔含	五言律诗
暝色延山径，高斋次水门。薄云岩际宿，孤月浪中翻。鹳鹤追飞静，豺狼得食喧。不眠忧战伐，无力正干坤。	杜甫	宿江边阁	暝高薄孤鹳豺不无	五言律诗
城暗更筹急，楼高雨雪微。稍通绡幕霁，远带玉绳稀。门鹊晨光起，墙乌宿处飞。寒江流甚细，有意待人归。	杜甫	夜宿西阁晓呈元二十一曹长	城楼稍远门墙寒有	五言律诗
山木抱云稠，寒江绕上头。雪崖才变石，风幔不依楼。社稷堪流涕，安危在运筹。看君话王室，感动几销忧。	杜甫	西阁口号	山寒雪风社安看感	五言律诗
楼雨沾云幔，山寒着水城。径添沙面出，湍减石棱生。菊蘂凄疏放，松林驻远情。滂沱朱槛湿，万虑傍檐楹。	杜甫	西阁雨望	楼山径湍菊松滂万	五言律诗
江柳非时发，江花冷色频。地偏应有瘴，腊近已含春。失学从愚子，无家住老身。不知西阁意，肯别定留人。	杜甫	不离西阁二首一	江江地腊失无不肯	五言律诗
西阁从人别，人今亦故亭。江云飘素练，石壁断空青。沧海先迎日，银河倒列星。平生耽胜事，吁骇始初经。	杜甫	不离西阁二首二	西人江石沧银平吁	五言律诗
问子能来宿，今疑索故要。匣琴虚夜夜，手板自朝朝。金吼霜钟彻，花催腊炬销。早凫江槛底，双影漫飘飖。	杜甫	西阁三度期大昌严明府同宿	问今匣手金花早双	五言律诗
恍惚寒山暮，逶迤白雾昏。山虚风落石，楼静月侵门。击柝可怜子，无衣何处村。时危关百虑，盗贼尔犹存。	杜甫	西阁夜	恍逶山楼击无时盗	五言律诗
水色含群动，朝光切太虚。年侵频怅望，兴远一萧疏。猿挂时相学，鸥行炯自如。瞿唐春欲至，定卜瀼西居。	杜甫	瀼西寒望	水朝年兴猿鸥瞿定	五言律诗
奔峭背赤甲，断崖当白盐。客居愧迁次，春酒渐多添。花亚欲移竹，鸟窥新卷帘。衰年不敢恨，胜概欲相兼。	杜甫	入宅三首一	奔断客春花鸟衰胜	五言律诗
乱后居难定，春归客未还。水生鱼复浦，云暖麝香山。半顶梳头白，过眉拄杖斑。相看多使者，一一问函关。	杜甫	入宅三首二	乱春水云半过相一	五言律诗
宋玉归州宅，云通白帝城。吾人淹老病，旅食岂才名。峡口风常急，江流气不平。只应与儿子，飘转任浮生。	杜甫	入宅三首三	宋云吾旅峡江只飘	五言律诗
归羡辽东鹤，吟同楚执珪。未成游碧海，著处觅丹梯。云障宽江左，春耕破瀼西。桃红客若至，定似昔人迷。			归吟未著云春桃定	五言律诗
久嗟三峡客，再与暮春期。百舌欲无语，繁花能几时。谷虚云气薄，波乱日华迟。战伐何由定，哀伤不在兹。	杜甫	暮春题瀼西新赁草屋五首	久再百繁谷波战哀	五言律诗
此邦千树橘，不见比封君。养拙干戈际，全生麋鹿群。畏人江北草，旅食瀼西云。万里巴渝曲，三年实饱闻。	杜甫	暮春题瀼西新赁草屋五首	此不养全畏旅万三	五言律诗
彩云阴复白，锦树晓来青。身世双蓬鬓，干坤一草亭。哀歌时自短，醉舞为谁醒。细雨荷锄立，江猿吟翠屏。	杜甫	暮春题瀼西新赁草屋五首	彩锦身干哀醉细江	五言律诗
壮年学书剑，他日委泥沙。事主非无禄，浮生即有涯。高斋依药饵，绝域改春华。丧乱丹心破，王臣未一家。	杜甫	暮春题瀼西新赁草屋五首	壮他事浮高绝丧王	五言律诗
欲陈济世策，已老尚书郎。未息豺虎鬬，空惭鸳鹭行。时危人事急，风逆羽毛伤。落日悲江汉，中宵泪满床。	杜甫	暮春题瀼西新赁草屋五首	欲已未空时风落中	五言律诗
仲夏流多水，清晨向小园。碧溪摇艇阔，朱果烂枝繁。始为江山静，终防市井喧。畦蔬绕茅屋，自足媚盘餐。	杜甫	园	仲清碧朱始终畦自	五言律诗
楂梨且缀碧，梅杏半传黄。小子幽园至，轻笼熟柰香。山风犹满把，野露及新尝。欲寄江湖客，提携日月长。	杜甫	竖子至	楂梅小轻山野欲提	五言律诗
秋野日疏芜，寒江动碧虚。系舟蛮井络，卜宅楚村墟。枣熟从人打，葵荒欲自锄。盘餐老夫食，分减及溪鱼。	杜甫	秋野五首一	秋寒系卜枣葵盘分	五言律诗
易识浮生理，难教一物违。水深鱼极乐，林茂鸟知归。吾老甘贫病，荣华有是非。秋风吹几杖，不厌此山薇。	杜甫	秋野五首二	易难水林吾荣秋不	五言律诗
礼乐攻吾短，山林引兴长。掉头纱帽仄，曝背竹书光。风落收松子，天寒割蜜房。稀疏小红翠，驻屐近微香。	杜甫	秋野五首三	礼山掉曝风天稀驻	五言律诗
远岸秋沙白，连山晚照红。潜鳞输骇浪，归翼会高风。砧响家家发，樵声个个同。飞霜任青女，赐被隔南宫。	杜甫	秋野五首四	远连潜归砧樵飞赐	五言律诗
身许麒膦画，年衰鸳鹭群。大江秋易盛，空峡夜多闻。径隐千重石，帆留一片云。儿童解蛮语，不必作参军。	杜甫	秋野五首五	身年大空径帆儿不	五言律诗
峡内淹留客，溪边四五家。古苔生迮地，秋竹隐疏花。塞俗人无井，山田饭有沙。西江使船至，时复问京华。	杜甫	溪上	峡溪古秋塞山西时	五言律诗
岑寂双甘树，婆娑一院香。交柯低几杖，垂实碍衣裳。满岁如松碧，同时待菊黄。几回沾叶露，乘月坐胡床。	杜甫	树间	岑婆交垂满同几乘	五言律诗
病枕依茅栋，荒鉏净果林。背堂资僻远，在野兴清深。山雉防求敌，江猿应独吟。泄云高不去，隐几亦无心。	杜甫	课小竖鉏斫舍北果林枝蔓荒	病荒背在山江泄隐	五言律诗
众壑生寒早，长林卷雾齐。青虫悬就日，朱果落封泥。薄俗防人面，全身学马蹄。吟诗坐回首，随意葛巾低。	杜甫	课小竖鉏斫舍北果林枝蔓荒	众长青朱薄全吟随	五言律诗
篱弱门何向，沙虚岸只摧。日斜鱼更食，客散鸟还来。寒水光难定，秋山响易哀。天涯稍曛黑，倚杖更裴回。	杜甫	课小竖鉏斫舍北果林枝蔓荒	篱沙日客寒秋天倚	五言律诗
乔木村墟古，疏篱野蔓悬。清琴将暇日，白首望霜天。登俎黄甘重，支床锦石圆。远游虽寂寞，难见此山川。	杜甫	季秋江村	乔疏清白登支远难	五言律诗
由来巫峡水，本自楚人家。客病留因药，春深买为花。秋庭风落果，瀼岸雨颓沙。问俗营寒事，将诗待物华。	杜甫	小园	由本客春秋瀼问将	五言律诗
白盐危峤北，赤甲古城东。平地一川稳，高山四面同。烟霜凄野日，秔稻熟天风。人事伤蓬转，吾将守桂丛。	杜甫	自瀼西荆扉且移居东屯茅屋	白赤平高烟秔人吾	五言律诗
东屯复瀼西，一种住青溪。来往皆茅屋，淹留为稻畦。市喧宜近利，林僻此无蹊。若访衰翁语，须令剩客迷。	杜甫	自瀼西荆扉且移居东屯茅屋	东一来淹市林若须	五言律诗
道北冯都使，高斋见一川。子能渠细石，吾亦沼清泉。枕带还相似，柴荆即有焉。斫畲应费日，解缆不知年。	杜甫	自瀼西荆扉且移居东屯茅屋	道高子吾枕柴斫解	五言律诗
牢落西江外，参差北户间。久游巴子国，卧病楚人山。幽独移佳境，清深隔远关。寒空见鸳鹭，回首忆朝班。	杜甫	自瀼西荆扉且移居东屯茅屋	牢参久卧幽清寒回	五言律诗
香稻三秋末，平田百顷间。喜无多屋宇，幸不碍云山。御袷侵寒气，尝新破旅颜。红鲜终日有，玉粒未吾悭。	杜甫	茅堂检校收稻二首一	香平喜幸御尝红玉	五言律诗
稻米炊能白，秋葵煮复新。谁云滑易饱，老借软俱匀。种幸房州熟，苗同伊阙春。无劳映渠碗，自有色如银。	杜甫	茅堂检校收稻二首二	稻秋谁老种苗无自	五言律诗
盗贼浮生困，诛求异俗贫。空村惟见鸟，落日未逢人。步壑风吹面，看松露滴身。远山回白首，战地有黄尘。	杜甫	东屯北崦	盗诛空落步看远战	五言律诗
峡内归田客，江边借马骑。非寻戴安道，似向习家池。峡险风烟僻，天寒橘柚垂。筑场看敛积，一学楚人为。	杜甫	从驿次草堂复至东屯二首	峡江非似峡天筑一	五言律诗
短景难高卧，衰年强此身。山家蒸栗暖，野饭射麋新。世路知交薄，门庭畏客频。牧童斯在眼，田父实为邻。	杜甫	从驿次草堂复至东屯二首	短衰山野世门牧田	五言律诗
复作归田去，犹残获稻功。筑场怜穴蚁，拾穗许村童。落杵光辉白，除芒子粒红。加餐可扶老，仓庾慰飘蓬。	杜甫	暂往白帝复还东屯	复犹筑拾落除加仓	五言律诗
稻获空云水，川平对石门。寒风疏落木，旭日散鸡豚。野哭初闻战，樵歌稍出村。无家问消息，作客信干坤。	杜甫	刈稻了咏怀	稻川寒旭野樵无作	五言律诗
城峻随天壁，楼高更女墙。江流思夏后，风至忆襄王。老去闻悲角，人扶报夕阳。公孙初恃险，跃马意何长。	杜甫	上白帝城	城楼江风老人公跃	五言律诗
卓立群峰外，蟠根积水边。他皆任厚地，尔独近高天。白榜千家邑，清秋万估船。词人取佳句，刻画竟谁传。	杜甫	白盐山	卓蟠他尔白清词刻	五言律诗
巨积水中央，江寒出水长。沉牛荅云雨，如马戒舟航。天意存倾覆，神功接混茫。干戈连解缆，行止忆垂堂。	杜甫	滟滪堆	巨江沉如天神干行	五言律诗
江度寒山阁，城高绝塞楼。翠屏宜晚对，白谷会深游。急急能鸣雁，轻轻不下鸥。彝陵春色起，渐拟放扁舟。	杜甫	白帝城楼	江城翠白急轻彝渐	五言律诗
徐步移班杖，看山仰白头。翠深开断壁，红远结飞楼。日出清江望，暄和散旅愁。春城见松雪，始拟进归舟。	杜甫	晓望白帝城盐山	徐看翠红日暄春始	五言律诗
漠漠虚无里，连连睥睨侵。楼光去日远，峡影入江深。腊破思端绮，春归待一金。去年梅柳意，还欲搅边心。	杜甫	白帝楼	漠连楼峡腊春去还	五言律诗
闻说江陵府，云沙静眇然。白鱼如切玉，朱橘不论钱。水有远湖树，人今何处船。青山各在眼，却望峡中天。	杜甫	峡隘	闻云白朱水人青却	五言律诗
峡口大江间，西南控百蛮。城欹连粉堞，岸断更青山。开辟多天险，防隅一水关。乱离闻鼓角，秋气动衰颜。	杜甫	峡口二首一	峡西城岸开防乱秋	五言律诗
时清关失险，世乱戟如林。去矣英雄事，荒哉割据心。芦花留客晚，枫树坐猿深。疲薾烦亲故，诸侯数赐金。	杜甫	峡口二首二	时世去荒芦枫疲诸	五言律诗
三峡传何处，双崖壮此门。入天犹石色，穿水忽云根。猱攫须髯古，蛟龙窟宅尊。羲和冬驭近，愁畏日车翻。	杜甫	瞿塘两崖	三双入穿猱蛟羲愁	五言律诗
洞房环佩冷，玉殿起秋风。秦地应新月，龙池满旧宫。系舟今夜远，清漏往时同。万里黄山北，园陵白露中。	杜甫	洞房	洞玉秦龙系清万园	五言律诗
宿昔青门里，蓬莱仗数移。花娇迎杂树，龙喜出平池。落日留王母，微风倚少儿。宫中行乐秘，少有外人知。	杜甫	宿昔	宿蓬花龙落微宫少	五言律诗
能画毛延寿，投壶郭舍人。每蒙天一笑，复似物皆春。政化平如水，皇恩断若神。时时用抵戏，亦未杂风尘。	杜甫	能画	能投每复政皇时亦	五言律诗
鬬鸡初赐锦，舞马既登床。帘下宫人出，楼前御柳长。仙游终一閟，女乐久无香。寂寞骊山道，清秋草木黄。	杜甫	鬬鸡	鬬舞帘楼仙女寂清	五言律诗
鹦鹉含愁思，聪明忆别离。翠衿浑短尽，红觜漫多知。未有开笼日，空残旧宿枝。世人怜复损，何用羽毛奇。	杜甫	鹦鹉	鹦聪翠红未空世何	五言律诗
历历开元事，分明在眼前。无端盗贼起，忽已岁时迁。巫峡西江外，秦城北斗边。为郎从白首，卧病数秋天。	杜甫	历历	历分无忽巫秦为卧	五言律诗
洛阳昔陷没，胡马犯潼关。天子初愁思，都人惨别颜。清笳去宫阙，翠盖出关山。故老仍流涕，龙髯幸再攀。	杜甫	洛阳	洛胡天都清翠故龙	五言律诗
骊山绝望幸，花萼罢登临。地下无朝烛，人间有赐金。鼎湖龙去远，银海雁飞深。万岁蓬莱日，长悬旧羽林。	杜甫	骊山	骊花地人鼎银万长	五言律诗
提封汉天下，万国尚同心。借问悬车守，何如俭德临。时征俊乂入，草窃犬羊侵。愿戒兵犹火，恩加四海深。	杜甫	提封	提万借何时草愿恩	五言律诗
巫峡盘涡晓，黔阳贡物秋。丹砂同陨石，翠羽共沉舟。羁使空斜影，龙居閟积流。篙工幸不溺，俄顷逐轻鸥。	杜甫	覆舟二首一	巫黔丹翠羁龙篙俄	五言律诗
竹宫时望拜，桂馆或求仙。姹女临波日，神光照夜年。徒闻斩蛟剑，无复爨犀船。使者随秋色，迢迢独上天。	杜甫	覆舟二首二	竹桂姹神徒无使迢	五言律诗
垂白冯唐老，清秋宋玉悲。江喧长少睡，楼迥独移时。多难身何补，无家病不辞。甘从千日醉，未许七哀诗。	杜甫	垂白	垂清江楼多无甘未	五言律诗
草阁临无地，柴扉永不关。鱼龙回夜水，星月动秋山。久露清初湿，高云薄未还。泛舟惭小妇，飘泊损红颜。	杜甫	草阁	草柴鱼星久高泛飘	五言律诗
江月光于水，高楼思杀人。天边长作客，老去一沾巾。玉露团清影，银河没半轮。谁家挑锦字，灭烛翠眉嚬。	杜甫	江月	江高天老玉银谁灭	五言律诗
江上日多雨，萧萧荆楚秋。高风下木叶，永夜揽貂裘。勋业频看镜，行藏独倚楼。时危思报主，衰谢不能休。	杜甫	江上	江萧高永勋行时衰	五言律诗
中夜江山静，危楼望北辰。长为万里客，有愧百年身。故国风云气，高堂战伐尘。胡雏负恩泽，嗟尔太平人。	杜甫	中夜	中危长有故高胡嗟	五言律诗
江汉思归客，干坤一腐儒。片云天共远，永夜月同孤。落日心犹壮，秋风病欲疏。古来存老马，不必取长途。	杜甫	江汉	江干片永落秋古不	五言律诗
白露团甘子，清晨散马蹄。圃开连石树，船渡入江溪。凭几看鱼乐，回鞭急鸟栖。渐知秋实美，幽径恐多蹊。	杜甫	白露	白清圃船凭回渐幽	五言律诗
吾宗老孙子，质朴古人风。耕凿安时论，衣冠与世同。在家常早起，忧国愿年丰。语及君臣际，经书满腹中。	杜甫	吾宗	吾质耕衣在忧语经	五言律诗
壮心久零落，白首寄人间。天下兵常鬬，江东客未还。穷猿号雨雪，老马怯关山。武德开元际，苍生岂重攀。	杜甫	有叹	壮白天江穷老武苍	五言律诗
花叶随天意，江溪共石根。早霞随类影，寒水各依痕。易下杨朱泪，难招楚客魂。风涛暮不稳，舍棹宿谁门。	杜甫	冬深	花江早寒易难风舍	五言律诗
瞿塘夜水黑，城内改更筹。翳翳月沉雾，辉辉星近楼。气衰甘少寐，心弱恨和愁。多垒满山谷，桃源无处求。	杜甫	不寐	瞿城翳辉气心多桃	五言律诗
孤月当楼满，寒江动夜扉。委波金不定，照席绮逾依。未缺空山静，高悬列宿稀。故园松桂发，万里共清辉。	杜甫	月圆	孤寒委照未高故万	五言律诗
西阁百寻余，中宵步绮疏。飞星过水白，落月动沙虚。择木知幽鸟，潜波想巨鱼。亲朋满天地，兵甲少来书。	杜甫	中宵	西中飞落择潜亲兵	五言律诗
养拙蓬为户，茫茫何所开。江通神女馆，地隔望乡台。渐惜容颜老，无由弟妹来。兵戈与人事，回首一悲哀。	杜甫	遣愁	养茫江地渐无兵回	五言律诗
高秋苏病气，白发自能梳。药饵憎加减，门庭闷扫除。杖藜还客拜，爱竹遣儿书。十月江平稳，轻舟进所如。	杜甫	秋清	高白药门杖爱十轻	五言律诗
江涛万古峡，肺气久衰翁。不寐防巴虎，全生狎楚童。衣裳垂素发，门巷落丹枫。常怪商山老，兼存翊赞功。	杜甫	秋峡	江肺不全衣门常兼	五言律诗
摇落巫山暮，寒江东北流。烟尘多战鼓，风浪少行舟。鹅费义之墨，貂余季子裘。长怀报明主，卧病复高秋。	杜甫	摇落	摇寒烟风鹅貂长卧	五言律诗
生年鹖冠子，叹世鹿皮翁。眼复几时暗，耳从前月聋。猿鸣秋泪缺，雀噪晚愁空。黄落惊山树，呼儿问朔风。	杜甫	耳聋	生叹眼耳猿雀黄呼	五言律诗
竟日雨冥冥，双崖洗更青。水花寒落岸，山鸟暮过庭。煖老须燕玉，充饥忆楚萍。胡笳在楼上，哀怨不堪听。	杜甫	独坐二首一	竟双水山煖充胡哀	五言律诗
白狗斜临北，黄牛更在东。峡云常照夜，江月会兼风。晒药安垂老，应门试小童。亦知行不逮，苦恨耳多聋。	杜甫	独坐二首二	白黄峡江晒应亦苦	五言律诗
江阔浮高栋，云长出断山。尘沙连越巂，风雨暗荆蛮。雁矫衔芦内，猿啼失木间。弊裘苏季子，历国未知还。	杜甫	远游	江云尘风雁猿弊历	五言律诗
久雨巫山暗，新晴锦绣文。碧知湖外草，红见海东云。竟日莺相和，摩霄鹤数群。野花干更落，风处急纷纷。	杜甫	晴二首一	久新碧红竟摩野风	五言律诗
啼乌争引子，鸣鹤不归林。下食遭泥去，高飞恨久阴。雨声冲塞尽，日气射江深。回首周南客，驱驰魏阙心。	杜甫	晴二首二	啼鸣下高雨日回驱	五言律诗
始贺天休雨，还嗟地出雷。骤看浮峡过，密作渡江来。牛马行无色，蛟龙鬬不开。干戈盛阴气，未必自阳台。	杜甫	雨	始还骤密牛蛟干未	五言律诗
断续巫山雨，天河此夜新。若无青嶂月，愁杀白头人。魍魉移深树，虾蟆动半轮。故园当北斗，直指照西秦。	杜甫	月三首一	断天若愁魍虾故直	五言律诗
并照巫山出，新窥楚水清。羁栖愁里见，二十四回明。必验升沉体，如知进退情。不违银汉落，亦伴玉绳横。	杜甫	月三首二	并新羁二必如不亦	五言律诗
万里瞿塘峡，春来六上弦。时时开暗室，故故满青天。爽合风襟静，高当泪脸悬。南飞有乌鹊，夜久落江边。	杜甫	月三首三	万春时故爽高南夜	五言律诗
万木云深隐，连山雨未开。风扉掩不定，水鸟过仍回。鲛馆如鸣杼，樵舟岂伐枚。清凉破炎毒，衰意欲登台。	杜甫	雨	万连风水鲛樵清衰	五言律诗
返照斜初彻，浮云薄未归。江虹明远饮，峡雨落余飞。凫雁终高去，熊罴觉自肥。秋分客尚在，竹露夕微微。	杜甫	晚晴	返浮江峡凫熊秋竹	五言律诗
小雨夜复密，回风吹早秋。野凉侵闭户，江满带维舟。通籍恨多病，为郎忝薄游。天寒出巫峡，醉别仲宣楼。	杜甫	夜雨	小回野江通为天醉	五言律诗
只应踏初雪，骑马发荆州。直怕巫山雨，真伤白帝秋。群公苍玉珮，天子翠云裘。同舍晨趋侍，胡为淹此留。	杜甫	更题	只骑直真群天同胡	五言律诗
束带还骑马，东西却渡船。林中才有地，峡外绝无天。虚白高人静，喧卑俗累牵。他乡悦迟暮，不敢废诗篇。	杜甫	归	束东林峡虚喧他不	五言律诗
雷霆空霹雳，云雨竟虚无。炎赫衣流汗，低垂气不苏。乞为寒水玉，愿作冷秋菰。何似儿童岁，风凉出舞雩。	杜甫	热三首一	雷云炎低乞愿何风	五言律诗
瘴云终不灭，泸水复西来。闭户人高卧，归林鸟却回。峡中都似火，江上只空雷。想见阴宫雪，风门飒踏开。	杜甫	热三首二	瘴泸闭归峡江想风	五言律诗
朱李沉不冷，雕胡炊屡新。将衰骨尽痛，被褐味空频。歘翕炎蒸景，飘飖征戍人。十年可解甲，为尔一沾巾。	杜甫	热三首三	朱雕将被歘飘十为	五言律诗
牛羊下来久，各已闭柴门。风月自清夜，江山非故园。石泉流暗壁，草露滴秋根。头白灯明里，何须花烬繁。	杜甫	日暮	牛各风江石草头何	五言律诗
满目飞明镜，归心折大刀。转蓬行地远，攀桂仰天高。水路疑霜雪，林栖见羽毛。此时瞻白兔，直欲数秋毫。	杜甫	八月十五夜月二首一	满归转攀水林此直	五言律诗
稍下巫山峡，犹衔白帝城。气沉全浦暗，轮仄半楼明。刁斗皆催晓，蟾蜍且自倾。张弓倚残魄，不独汉家营。	杜甫	八月十五夜月二首二	稍犹气轮刁蟾张不	五言律诗
旧挹金波爽，皆传玉露秋。关山随地阔，河汉近人流。谷口樵归唱，孤城笛起愁。巴童浑不寝，半夜有行舟。	杜甫	十六夜玩月	旧皆关河谷孤巴半	五言律诗
秋月仍圆夜，江村独老身。卷帘还照客，倚杖更随人。光射潜虬动，明翻宿鸟频。茅斋依橘柚，清切露华新。	杜甫	十七夜对月	秋江卷倚光明茅清	五言律诗
雨声传两夜，寒事飒高秋。挈带看朱绂，开箱睹黑裘。世情只益睡，盗贼敢忘忧。松菊新沾洗，茅齐慰远游。	杜甫	村雨	雨寒挈开世盗松茅	五言律诗
雨时山不改，晴罢峡如新。天路看殊俗，秋江思杀人。有猿挥泪尽，无犬附书频。故国愁眉外，长歌欲损神。	杜甫	雨晴	雨晴天秋有无故长	五言律诗
圃畦新雨润，愧子废鉏来。竹杖交头拄，柴扉隔径开。欲栖群鸟乱，未去小童催。明日重阳酒，相迎自酦醅。	杜甫	晚晴吴郎见过北舍	圃愧竹柴欲未明相	五言律诗
日下四山阴，山庭岚气侵。牛羊归径险，鸟雀聚枝深。正枕当星剑，收书动玉琴。半扉开烛影，欲掩见清砧。	杜甫	暝	日山牛鸟正收半欲	五言律诗
龙似瞿唐会，江依白帝深。终年常起峡，每夜必通林。收获辞霜渚，分明在夕岑。高斋非一处，秀气豁烦襟。	杜甫	云	龙江终每收分高秀	五言律诗
四更山吐月，残夜水明楼。尘匣元开镜，风帘自上钩。兔应疑鹤发，蟾亦恋貂裘。斟酌姮娥寡，天寒耐九秋。	杜甫	月	四残尘风兔蟾斟天	五言律诗
微雨不滑道，断云疏复行。紫崖奔处黑，白鸟去边明。秋日新沾影，寒江旧落声。柴扉临野碓，半得捣香秔。	杜甫	雨四首一	微断紫白秋寒柴半	五言律诗
江雨旧无时，天晴忽散丝。暮秋沾物冷，今日过云迟。上马迥休出，看鸥坐不辞。高轩当滟滪，润色静书帷。	杜甫	雨四首二	江天暮今上看高润	五言律诗
物色岁将晏，天隅人未归。朔风鸣淅淅，寒雨下霏霏。多病久加饭，衰容新授衣。时危觉凋丧，故旧短书稀。	杜甫	雨四首三	物天朔寒多衰时故	五言律诗
楚雨石苔滋，京华消息迟。山寒青兕叫，江晚白鸥饥。神女花钿落，鲛人织杼悲。繁忧不自整，终日洒如丝。	杜甫	雨四首四	楚京山江神鲛繁终	五言律诗
绝岸风威动，寒房烛影微。岭猿霜外宿，江鸟夜深飞。独坐亲雄剑，哀歌叹短衣。烟尘绕阊阖，白首壮心违。	杜甫	夜	绝寒岭江独哀烟白	五言律诗
小雨晨光内，初来叶上闻。雾交才洒地，风逆旋随云。暂起柴荆色，轻沾鸟兽群。麝香山一半，亭午未全分。	杜甫	晨雨	小初雾风暂轻麝亭	五言律诗
返照开巫峡，寒空半有无。已低鱼复暗，不尽白盐孤。荻岸如秋水，松门似画图。牛羊识童仆，既夕应传呼。	杜甫	返照	返寒已不荻松牛既	五言律诗
畎亩孤城外，江村乱水中。深山催短景，乔木易高风。鹤下云汀近，鸡栖草屋同。琴书散明烛，长夜始堪终。	杜甫	向夕	畎江深乔鹤鸡琴长	五言律诗
白帝更声尽，阳台曙色分。高峰寒上日，叠岭宿霾云。地坼江帆隐，天清木叶闻。荆扉对麋鹿，应共尔为群。	杜甫	晓望	白阳高叠地天荆应	五言律诗
巫峡中宵动，沧江十月雷。龙虵不成蛰，天地划争回。却碾空山过，深蟠绝壁来。何须妒云雨，霹雳楚王台。	杜甫	雷	巫沧龙天却深何霹	五言律诗
冥冥甲子雨，已度立春时。轻箑烦相向，纤𫄨恐自疑。烟添才有色，风引更如丝。直觉巫山暮，兼催宋玉悲。	杜甫	雨	冥已轻纤烟风直兼	五言律诗
清旭楚宫南，霜空万岭含。野人时独往，云木晓相参。俊鹘无声过，饥乌下食贪。病身终不动，摇落任江潭。	杜甫	朝二首一	清霜野云俊饥病摇	五言律诗
浦帆晨初发，郊扉冷未开。村疏黄叶坠，野静白鸥来。础润休全湿，云晴欲半回。巫山冬可怪，昨夜有奔雷。	杜甫	朝二首二	浦郊村野础云巫昨	五言律诗
杖藜寻晚巷，炙背近墙暄。人见幽居僻，吾知拙养尊。朝廷问府主，耕稼学山村。归翼飞栖定，寒灯亦闭门。	杜甫	晚	杖炙人吾朝耕归寒	五言律诗
白夜月休弦，灯花半委眠。号山无定鹿，落树有惊蝉。暂忆江东鲙，兼怀雪下船。蛮歌犯星起，空觉在天边。	杜甫	夜二首一	白灯号落暂兼蛮空	五言律诗
城郭悲笳暮，村墟过翼稀。甲兵年数久，赋敛夜深归。暗树依岩落，明河绕塞微。斗斜人更望，月细鹊休飞。	杜甫	夜二首二	城村甲赋暗明斗月	五言律诗
消渴游江汉，羇栖尚甲兵。几年逢熟食，万里逼清明。松柏邛山路，风花白帝城。汝曹催我老，回首泪纵横。	杜甫	熟食日示宗文宗武	消羇几万松风汝回	五言律诗
令节成吾老，他时见汝心。浮生看物变，为恨与年深。长葛书难得，江州涕不禁。团圆思弟妹，行坐白头吟。	杜甫	又示两儿	令他浮为长江团行	五言律诗
九农成德业，百祀发光辉。报效神如在，馨香旧不违。南翁巴曲醉，北雁塞声微。尚想东方朔，诙谐割肉归。	杜甫	社日两篇一	九百报馨南北尚诙	五言律诗
陈平亦分肉，太史竟论功。今日江南老，他时渭北童。欢娱看绝塞，涕泪落秋风。鸳鹭回金阙，谁怜病峡中。	杜甫	社日两篇二	陈太今他欢涕鸳谁	五言律诗
旧日重阳日，传杯不放杯。即今蓬鬓改，但愧菊花开。北阙心长恋，西江首独回。茱萸赐朝士，难得一枝来。	杜甫	九日五首二	旧传即但北西茱难	五言律诗
旧与苏司业，兼随郑广文。采花香泛泛，坐客醉纷纷。野树歌还倚，秋砧醒却闻。欢娱两冥漠，西北有孤云。	杜甫	九日五首三	旧兼采坐野秋欢西	五言律诗
九日明朝是，相要旧俗非。老翁难早出，贤客幸知归。旧采黄花剩，新梳白发微。漫看年少乐，忍泪已沾衣。	杜甫	九日诸人集于林	九相老贤旧新漫忍	五言律诗
为客无时了，悲秋向夕终。瘴余夔子国，霜薄楚王宫。草敌虚岚翠，花禁冷叶红。年年小摇落，不与故园同。	杜甫	大历二年九月三十日	为悲瘴霜草花年不	五言律诗
有瘴非全歇，为冬亦不难。夜郎溪日暖，白帝峡风寒。蒸裹如千室，焦糟幸一柈。兹辰南国重，旧俗自相欢。	杜甫	十月一日	有为夜白蒸焦兹旧	五言律诗
殊俗还多事，方冬变所为。破甘霜落爪，尝稻雪翻匙。巫峡寒都薄，乌蛮瘴远随。终然减滩濑，暂喜息蛟螭。	杜甫	孟冬	殊方破尝巫乌终暂	五言律诗
郑南伏毒寺，潇洒到江心。石影衔珠阁，泉声带玉琴。风杉曾曙倚，云峤忆春临。万里沧浪外，龙蛇只自深。	杜甫	忆郑南玭	郑潇石泉风云万龙	五言律诗
怅望东陵道，平生灞上游。春浓停野骑，夜宿敞云楼。离别人谁在，经过老自休。眼前今古意，江汉一归舟。	杜甫	怀灞上游	怅平春夜离经眼江	五言律诗
渭水流关内，终南在日边。胆销豺虎窟，泪入犬羊天。起晚堪从事，行迟更学仙。镜中衰谢色，万一故人怜。	杜甫	览镜呈柏中丞	渭终胆泪起行镜万	五言律诗
瘴疠浮三蜀，风云暗百蛮。卷帘唯白水，隐几亦青山。猿捷长难见，鸥轻故不还。无钱从滞客，有镜巧催颜。	杜甫	闷	瘴风卷隐猿鸥无有	五言律诗
异俗吁可怪，斯人难并居。家家养乌鬼，顿顿食黄鱼。旧识能为态，新知已暗疏。治生且耕凿，只有不关渠。	杜甫	戏作俳谐体遣闷二首一	异斯家顿旧新治只	五言律诗
西历青羌板，南留白帝城。于菟侵客恨，粔籹作人情。瓦卜传神语，畲田费火声。是非何处定，高枕笑浮生。	杜甫	戏作俳谐体遣闷二首二	西南于粔瓦畲是高	五言律诗
巫峡千山暗，终南万里春。病中吾见弟，书到汝为人。意荅儿童问，来经战伐新。泊船悲喜后，款款话归秦。	杜甫	喜观即到复题短篇二首一	巫终病书意来泊款	五言律诗
待尔嗔乌鹊，抛书示鹡鸰。枝间喜不去，原上急曾经。江阁嫌津柳，风帆数驿亭。应论十年事，愁绝始星星。	杜甫	喜观即到复题短篇二首二	待抛枝原江风应愁	五言律诗
汝去迎妻子，高秋念却回。即今萤已乱，好与雁同来。东望西江水，南游北户开。卜居期静处，会有故人杯。	杜甫	舍弟观归蓝田迎新妇送示两	汝高即好东南卜会	五言律诗
楚塞难为路，蓝田莫滞留。衣裳判白露，鞍马信清秋。满峡重江水，开帆八月舟。此时同一醉，应在仲宣楼。	杜甫	舍弟观归蓝田迎新妇送示两	楚蓝衣鞍满开此应	五言律诗
乱后嗟吾在，羇栖见汝难。草黄骐骥病，沙晚鹡鸰寒。楚设关城险，吴吞水府宽。十年朝夕泪，衣袖不曾干。	杜甫	第五弟丰独在江左近三四载	乱羇草沙楚吴十衣	五言律诗
闻汝依山寺，杭州定越州。风尘淹别日，江汉失清秋。影盖啼猿树，魂飘结蜃楼。明年下春水，东尽白云求。	杜甫	第五弟丰独在江左近三四载	闻杭风江影魂明东	五言律诗
楚岸收新雨，春台引细风。情人来石上，鲜脍出江中。邻舍烦书札，肩舆强老翁。病身虚俊味，何幸饫儿童。	杜甫	王十五前阁会	楚春情鲜邻肩病何	五言律诗
极乐三军士，谁知百战场。无私齐绮馔，久坐密金章。醉客沾鹦鹉，佳人指凤皇。几时来翠节，特地引红妆。	杜甫	陪柏中丞观宴将士二首一	极谁无久醉佳几特	五言律诗
绣段装檐额，金花踮鼓腰。一夫先舞剑，百战后歌樵。江树城孤远，云台使寂寥。汉朝频选将，应拜霍嫖姚。	杜甫	陪柏中丞观宴将士二首二	绣金一百江云汉应	五言律诗
峡险江惊急，楼高月迥明。一时今夕会，万里故乡情。星落黄姑渚，秋辞白帝城。老人因酒病，坚坐看君倾。	杜甫	季秋苏五弟缨江楼夜宴崔十	峡楼一万星秋老坚	五言律诗
明月生长好，浮云薄渐遮。悠悠照边塞，悄悄忆京华。清动杯中物，高随海上查。不眠瞻白兔，百过落乌纱。	杜甫	季秋苏五弟缨江楼夜宴崔十	明浮悠悄清高不百	五言律诗
对月那无酒，登楼况有江。听歌惊白鬓，笑舞拓秋窗。尊蚁添相续，沙鸥并一双。尽怜君醉倒，更觉片心降。	杜甫	季秋苏五弟缨江楼夜宴崔十	对登听笑尊沙尽更	五言律诗
藜杖侵寒露，蓬门启曙烟。力稀经树歇，老困拨书眠。秋觉追随尽，来因孝友偏。清谈见滋味，尔辈可忘年。	杜甫	九月一日过孟十二仓曹十四	藜蓬力老秋来清尔	五言律诗
穷老真无事，江山已定居。地幽忘盥栉，客至罢琴书。挂壁移筐果，呼儿问煮鱼。时闻系舟楫，及此问吾庐。	杜甫	过客相寻	穷江地客挂呼时及	五言律诗
楚岸通秋屐，胡床面夕畦。借糟分汁滓，瓮酱落提携。饭粝添香味，朋来有醉泥。理生那免俗，方法报山妻。	杜甫	孟仓曹步趾领新酒酱二物满	楚胡借瓮饭朋理方	五言律诗
叔父朱门贵，郎君玉树高。山居精典籍，文雅涉风骚。江汉终吾老，云林得尔曹。哀弦绕白雪，未与俗人操。	杜甫	题柏大兄弟山居屋壁二首	叔郎山文江云哀未	五言律诗
野屋流寒水，山篱带薄云。静应连虎穴，喧已去人群。笔架沾窗雨，书签映隙曛。萧萧千里足，个个五花文。	杜甫	题柏大兄弟山居屋壁二首	野山静喧笔书萧个	五言律诗
隐豹深愁雨，潜龙故起云。泥多仍径曲，心醉阻贤群。忍待江山丽，还披鲍谢文。高楼忆疏豁，秋兴坐氛氲。	杜甫	戏寄崔评事表侄苏五表弟韦	隐潜泥心忍还高秋	五言律诗
碧草逢春意，沅湘万里秋。池要山简马，月净庾公楼。磨灭余篇翰，平生一钓舟。高唐寒浪减，仿佛识昭丘。	杜甫	秋日寄题郑监湖上亭三首	碧沅池月磨平高仿	五言律诗
新作湖边宅，还闻宾客过。自须开竹迳，谁道避云萝。官序潘生拙，才名贾傅多。舍舟应转地，邻接意如何。	杜甫	秋日寄题郑监湖上亭三首	新还自谁官才舍邻	五言律诗
暂阻蓬莱阁，终为江海人。挥金应物理，拖玉岂吾身。羹煮秋莼滑，杯迎露菊新。赋诗分气象，佳句莫频频。	杜甫	秋日寄题郑监湖上亭三首	暂终挥拖羹杯赋佳	五言律诗
兰若山高处，烟霞嶂几重。冻泉依细石，晴雪落长松。问法看诗忘，观身向酒慵。未能割妻子，卜宅近前峰。	杜甫	谒真谛寺禅师	兰烟冻晴问观未卜	五言律诗
志士惜妄动，知深难固辞。如何久磨砺，但取不磷缁。夙夜听忧主，飞腾急济时。荆州过薛孟，为报欲论诗。	杜甫	别崔潩因寄薛据孟云卿	志知如但夙飞荆为	五言律诗
江城秋日落，山鬼闭门中。行李淹吾舅，诛茅问老翁。赤眉犹世乱，青眼只途穷。传语桃源客，人今出处同。	杜甫	巫峡敝庐奉赠侍御四舅别之	江山行诛赤青传人	五言律诗
绝域三冬暮，浮生一病身。感深辞舅氏，别后见何人。飘缈苍梧帝，推迁孟母邻。昏昏阻云水，侧望苦伤神。	杜甫	奉送十七舅下邵桂	绝浮感别飘推昏侧	五言律诗
喜弟文章进，添余别兴牵。数杯巫峡酒，百丈内江船。未息豺狼鬬，空催犬马年。归朝多便道，搏击望秋天。	杜甫	送十五弟侍御使蜀	喜添数百未空归搏	五言律诗
离筵罢多酒，起地发寒塘。回首中丞座，驰笺异姓王。燕辞枫树日，雁度麦城霜。空醉山翁酒，遥怜似葛强。	杜甫	送田四弟将军将夔州柏中丞	离起回驰燕雁空遥	五言律诗
客下荆南尽，君今复入舟。买薪犹白帝，鸣橹少沙头。衡霍生春早，潇湘共海浮。荒林庾信宅，为仗主人留。	杜甫	送王十六判官	客君买鸣衡潇荒为	五言律诗
火旗还锦缆，白马出江城。嘹唳吟笳发，箫条别浦清。寒空巫峡曙，落日渭阳明。留滞嗟衰疾，何时见息兵。	杜甫	奉送卿二翁统节度镇军还江	火白嘹箫寒落留何	五言律诗
京兆先时杰，琳琅照一门。朝廷偏注意，接近与名藩。祖帐排舟数，寒江触石喧。看君妙为政，他日有殊恩。	杜甫	送鲜于万州迁巴州	京琳朝接祖寒看他	五言律诗
寒日经檐短，穷猿失木悲。峡中为客恨，江上忆君时。天地身何在，风尘病敢辞。封书两行泪，沾洒裛新诗。	杜甫	寄杜位	寒穷峡江天风封沾	五言律诗
避暑云安县，秋风早下来。暂留鱼复浦，同过楚王台。猿鸟千崖窄，江湖万里开。竹枝歌未好，画舸莫迟回。	杜甫	奉寄李十五秘书二首一	避秋暂同猿江竹画	五言律诗
行李千金赠，衣冠八尺身。飞腾知有策，意度不无神。班秩兼通贵，公侯出异人。玄成负文彩，世业岂沉沦。	杜甫	奉寄李十五秘书二首二	行衣飞意班公玄世	五言律诗
宠渥征黄渐，权宜借寇频。湖南安背水，峡内忆行春。王室仍多故，苍生倚大臣。还将徐孺子，处处待高人。	杜甫	奉送韦中丞之晋赴湖南	宠权湖峡王苍还处	五言律诗
曾闻宋玉宅，每欲到荆州。此地生涯晚，遥悲水国秋。孤城一柱观，落日九江流。使者虽光彩，青枫远自愁。	杜甫	送李功曹之荆州充郑侍御判	曾每此遥孤落使青	五言律诗
君行别老亲，此去苦家贫。藻镜留连客，江山憔悴人。秋风楚竹冷，夜雪巩梅春。朝夕高堂念，应宜彩服新。	杜甫	送孟十二仓曹赴东京选	君此藻江秋夜朝应	五言律诗
平居丧乱后，不到洛阳岑。为历云山问，无辞荆棘深。北风黄叶下，南浦白头吟。十载江湖客，茫茫迟暮心。	杜甫	凭孟仓曹将书觅土娄旧庄	平不为无北南十茫	五言律诗
孤雁不饮啄，飞鸣声念群。谁怜一片影，相失万重云。望尽似犹见，哀多如更闻。野鸦无意绪，鸣噪自纷纷。	杜甫	孤雁	孤飞谁相望哀野鸣	五言律诗
江浦寒鸥戏，无他亦自饶。却思翻玉羽，随意点春苗。雪暗还须浴，风生一任飘。几群沧海上，清影日萧萧。	杜甫	鸥	江无却随雪风几清	五言律诗
袅袅啼虚壁，萧萧挂冷枝。艰难人不见，隐见尔如知。惯习元从众，全生或用奇。前林腾每及，父子莫相离。	杜甫	猿	袅萧艰隐惯全前父	五言律诗
日见巴东峡，黄鱼出浪新。脂膏兼饲犬，长大不容身。筒桶相沿久，风雷肯为神。泥沙卷涎沫，回首怪龙鳞。	杜甫	黄鱼	日黄脂长筒风泥回	五言律诗
白小群分命，天然二寸鱼。细微沾水族，风俗当园蔬。入肆银花乱，倾箱雪片虚。生成犹拾卵，尽取义何如。	杜甫	白小	白天细风入倾生尽	五言律诗
永与清溪别，蒙将玉馔俱。无才逐仙隐，不敢恨庖厨。乱世轻全物，微声及祸枢。衣冠兼盗贼，饕餮用斯须。	杜甫	麂	永蒙无不乱微衣饕	五言律诗
纪德名标五，初鸣度必三。殊方听有异，失次晓无惭。问俗人情似，充庖尔辈堪。气交亭育际，巫峡漏司南。	杜甫	鸡	纪初殊失问充气巫	五言律诗
闻说荆南马，尚书玉腕骝。顿骖飘赤汗，踞蹐顾长楸。胡虏三年入，干坤一战收。举鞭如有问，欲伴习池游。	杜甫	玉腕骝	闻尚顿踞胡干举欲	五言律诗
元日到人日，未有不阴时。冰雪莺难至，春寒花较迟。云随白水落，风振紫山悲。蓬鬓稀疏久，无劳比素丝。	杜甫	人日两篇一	元未冰春云风蓬无	五言律诗
梅蘂腊前破，梅花年后多。绝知春意好，最奈客愁何。雪树元同色，江风亦自波。故园不可见，巫岫郁嵯峨。	杜甫	江梅	梅梅绝最雪江故巫	五言律诗
楚草经寒碧，逢春入眼浓。旧低收叶举，新掩卷牙重。步履宜轻过，开筵得屡供。看花随节序，不敢强为容。	杜甫	庭草	楚逢旧新步开看不	五言律诗
卧病巴东久，今年强作归。故人犹远谪，兹日倍多违。接宴身兼杖，听歌泪满衣。诸公不相弃，拥别惜光辉。	杜甫	巫山县汾州唐使君十八弟宴	卧今故兹接听诸拥	五言律诗
北斗三更席，西江万里船。杖藜登水榭，挥翰宿春天。白发烦多酒，明星惜此筵。始知云雨峡，忽尽下牢边。	杜甫	春夜峡州田侍御长史津亭留	北西杖挥白明始忽	五言律诗
沙帽随鸥鸟，扁舟系此亭。江湖深更白，松竹远微青。一柱全应近，高唐莫再经。今宵南极外，甘作老人星。	杜甫	泊松滋江亭	沙扁江松一高今甘	五言律诗
曙角凌云罢，春城带雨长。水花分堑弱，巢燕得泥忙。令弟雄军佐，凡才污省郎。萍漂忍流涕，衰飒近中堂。	杜甫	乘雨入行军六弟宅	曙春水巢令凡萍衰	五言律诗
江湖春欲暮，墙宇日犹微。暗暗春籍满，轻轻花絮飞。翰林名有素，墨客兴无违。今夜文星动，吾侪醉不归。	杜甫	宴胡侍御书堂	江墙暗轻翰墨今吾	五言律诗
鬓毛垂领白，花蘂亚枝红。欹倒衰年废，招寻令节同。薄衣临积水，吹面受和风。有喜留攀桂，无劳问转蓬。	杜甫	上巳日徐司录林园宴集	鬓花欹招薄吹有无	五言律诗
海内文章伯，湖边意绪多。玉尊移晚兴，桂楫带酣歌。春日繁鱼鸟，江天足芰荷。郑庄宾客地，衰白远来过。	杜甫	暮春陪李尚书李中丞过郑监	海湖玉桂春江郑衰	五言律诗
醉酒扬雄宅，升堂子贱琴。不堪垂老鬓，还对欲分襟。天地西江远，星辰北斗深。乌台俯麟阁，长夏白头吟。	杜甫	夏日杨长宁宅送崔侍御常正	醉升不还天星乌长	五言律诗
渥洼汗血种，天上麒麟儿。才士得神秀，书斋闻尔为。棣华晴雨好，彩服暮春宜。朋酒日欢会，老夫今始知。	杜甫	和江陵宋大少府暮春雨后同	渥天才书棣彩朋老	五言律诗
骤雨清秋夜，金波耿玉绳。天河元自白，江浦向来澄。映物连珠断，缘空一镜升。余光隐更漏，况乃露华凝。	杜甫	江边星月二首一	骤金天江映缘余况	五言律诗
江月辞风缆，江星别雾船。鸡鸣还曙色，鹭浴自清川。历历竟谁种，悠悠何处圆。客愁殊未已，他夕始相鲜。	杜甫	江边星月二首二	江江鸡鹭历悠客他	五言律诗
更深不假烛，月朗自明船。金刹清枫外，朱楼白水边。城乌啼眇眇，野鹭宿娟娟。皓首江湖客，钩帘独未眠。	杜甫	舟月对驿近寺	更月金朱城野皓钩	五言律诗
风餐江柳下，雨卧驿楼边。结缆排鱼网，连樯并米船。今朝云细薄，昨夜月清圆。飘泊南庭老，祗应学水仙。	杜甫	舟中	风雨结连今昨飘祗	五言律诗
南国调寒杵，西江浸日车。客愁连蟋蟀，亭古带蒹葭。不返青丝鞚，虚烧夜烛花。老翁须地主，细细酌流霞。	杜甫	官亭夕坐戏简颜十少府	南西客亭不虚老细	五言律诗
涕泗不能收，哭君余白头。儿童相识尽，宇宙此生浮。江雨铭旌湿，湖风井径秋。还瞻魏太子，宾客减应刘。	杜甫	重题	涕哭儿宇江湖还宾	五言律诗
悲愁回白首，倚杖背孤城。江敛洲渚出，天虚风物清。沧溟服衰谢，朱绂负平生。仰羡黄昏鸟，投林羽翮轻。	杜甫	独坐	悲倚江天沧朱仰投	五言律诗
野旷吕蒙营，江深刘备城。寒天催日短，风浪与云平。洒落君臣契，飞腾战伐名。维舟倚前浦，长啸一含情。	杜甫	公安县怀古	野江寒风洒飞维长	五言律诗
正解柴桑缆，仍看蜀道行。樯乌相背发，塞雁一行鸣。南纪连铜柱，西江接锦城。凭将百钱卜，飘泊问君平。	杜甫	公安送李二十九弟晋肃入蜀	正仍樯塞南西凭飘	五言律诗
汉主追韩信，苍生起谢安。吾徒自漂泊，世事各艰难。逆旅招邀近，他乡思绪宽。不材甘朽质，高卧岂泥蟠。	杜甫	宴王使君宅题二首一	汉苍吾世逆他不高	五言律诗
泛爱容霜发，留欢卜夜闲。自吟诗送老，相劝酒开颜。戎马今何地，乡园独旧山。江湖堕清月，酩酊任扶还。	杜甫	宴王使君宅题二首二	泛留自相戎乡江酩	五言律诗
江国逾千里，山城仅百层。岸风翻夕浪，舟雪洒寒灯。留滞才难尽，艰危气益增。图南未可料，变化有鲲鹏。	杜甫	泊岳阳城下	江山岸舟留艰图变	五言律诗
楚岸朔风疾，天寒鸧鸹呼。涨沙霾草树，舞雪渡江湖。吹帽时时落，维舟日日孤。因声置驿外，为觅酒家垆。	杜甫	缆船苦风戏题四韵奉简郑十	楚天涨舞吹维因为	五言律诗
昔闻洞庭水，今上岳阳楼。吴楚东南坼，干坤日夜浮。亲朋无一字，老病有孤舟。戎马关山北，凭轩涕泗流。	杜甫	登岳阳楼	昔今吴干亲老戎凭	五言律诗
湖阔兼云雾，楼孤属晚晴。礼加徐孺子，诗接谢宣城。雪岸丛梅发，春泥百草生。敢违渔父问，从此更南征。	杜甫	陪裴使君登岳阳楼	湖楼礼诗雪春敢从	五言律诗
洞庭犹在目，青草续为名。宿桨依农事，邮签报水程。寒冰争倚薄，云月递微明。湖雁双双起，人来故北征。	杜甫	宿青草湖	洞青宿邮寒云湖人	五言律诗
水宿仍余照，人烟复此亭。驿边沙旧白，湖外草新青。万象皆春气，孤槎自客星。随波无限月，的的近南溟。	杜甫	宿白沙驿	水人驿湖万孤随的	五言律诗
肃肃湘妃庙，空墙碧水春。虫书玉佩藓，燕舞翠帷尘。晚泊登汀树，微馨借渚苹。苍梧恨不尽，染泪在丛筠。	杜甫	湘夫人祠	肃空虫燕晚微苍染	五言律诗
百丈牵江色，孤舟泛日斜。兴来犹杖屦，目断更云沙。山鬼迷春竹，湘娥倚暮花。湖南清绝地，万古一长嗟。	杜甫	祠南夕望	百孤兴目山湘湖万	五言律诗
水生春缆没，日出野船开。宿鸟行犹去，丛花笑不来。人人伤白首，处处接金杯。莫道新知要，南征且未回。	杜甫	登白马潭	水日宿丛人处莫南	五言律诗
闻道今春雁，南归自广州。见花辞涨海，避雪到罗浮。是物关兵气，何时免客愁。年年霜露隔，不过五湖秋。	杜甫	归雁	闻南见避是何年不	五言律诗
纳纳干坤大，行行郡国遥。云山兼五岭，风壤带三苗。野树侵江阔，春蒲长雪消。扁舟空老去，无补圣明朝。	杜甫	野望	纳行云风野春扁无	五言律诗
漠漠旧京远，迟迟归路赊。残年傍水国，落日对春华。树蜜早蜂乱，江泥轻燕斜。贾生骨已朽，凄恻近长沙。	杜甫	入乔口	漠迟残落树江贾凄	五言律诗
不夜楚帆落，避风湘渚间。水耕先浸草，春火更烧山。早泊云物晦，逆行波浪悭。飞来双白鹤，过去杳难攀。	杜甫	铜官渚守风	不避水春早逆飞过	五言律诗
辍棹青枫浦，双枫旧已摧。自惊衰谢力，不道栋梁材。浪足浮纱帽，皮须截锦苔。江边地有主，暂借上天回。	杜甫	双枫浦	辍双自不浪皮江暂	五言律诗
客子庖厨薄，江楼枕席清。衰年病祗瘦，长夏想为情。滑忆雕胡饭，香闻锦带羹。溜匙兼暖腹，谁欲致杯罂。	杜甫	江阁卧病走笔寄呈崔卢两侍	客江衰长滑香溜谁	五言律诗
炎海韶州牧，风流汉署郎。分符先令望，同舍有辉光。白首多年疾，秋天昨夜凉。洞庭无过雁，书疏莫相忘。	杜甫	潭州送韦员外牧韶州	炎风分同白秋洞书	五言律诗
南纪风涛壮，阴晴屡不分。野流行地日，江入度山云。层阁凭雷殷，长空水面文。雨来铜柱北，应洗伏波军。	杜甫	江阁对雨有怀行营裴二端公	南阴野江层长雨应	五言律诗
养拙江湖外，朝廷记忆疏。深惭长者辙，重得故人书。白发丝难理，新诗锦不如。虽无南去雁，看取北来鱼。	杜甫	酬韦韶州见寄	养朝深重白新虽看	五言律诗
佳士欣相识，慈颜望远游。甘从投辖饮，肯作置书邮。高鸟黄云暮，寒蝉碧树秋。湖南冬不雪，吾病得淹留。	杜甫	晚秋长沙蔡五侍御饮筵送殷	佳慈甘肯高寒湖吾	五言律诗
水阔苍梧野，天高白帝秋。途穷那免哭，身老不禁愁。大府才能会，诸公德业优。北归冲雨雪，谁悯敝貂裘。	杜甫	暮秋将归秦留别湖南幕府亲	水天途身大诸北谁	五言律诗
一代风流尽，修文地下深。斯人不重见，将老失知音。短日行梅岭，寒山落桂林。长安若个畔，犹想映貂金。	杜甫	哭李常侍峄二首一	一修斯将短寒长犹	五言律诗
青琐陪双入，铜梁阻一辞。风尘逢我地，江汉哭君时。次第寻书札，呼儿检赠诗。发挥王子表，不愧史臣词。	杜甫	哭李常侍峄二首二	青铜风江次呼发不	五言律诗
朔风吹桂水，朔雪夜纷纷。暗度南楼月，寒深北渚云。烛斜初近见，舟重竟无闻。不识山阴道，听鸡更忆君。	杜甫	舟中夜雪有怀卢十四侍御弟	朔朔暗寒烛舟不听	五言律诗
北雪犯长沙，胡云冷万家。随风且间叶，带雨不成花。金错囊从罄，银壶酒易赊。无人竭浮蚁，有待至昏鸦。	杜甫	对雪	北胡随带金银无有	五言律诗
天地空搔首，频抽白玉簪。皇舆三极北，身事五湖南。恋阙劳肝肺，论材愧杞楠。乱离难自救，终是老湘潭。	杜甫	楼上	天频皇身恋论乱终	五言律诗
连城为宝重，茂宰得才新。山雉迎舟楫，江花报邑人。论交翻恨晚，卧病却愁春。惠爱南翁悦，余波及老身。	杜甫	送赵十七明府之县	连茂山江论卧惠余	五言律诗
万里衡阳雁，今年又北归。双双瞻客上，一一背人飞。云里相呼疾，沙边自宿稀。系书元浪语，愁寂故山薇。	杜甫	归雁二首一	万今双一云沙系愁	五言律诗
欲雪违胡地，先花别楚云。却过清渭影，高起洞庭群。塞北春阴暮，江南日色曛。伤弓流落羽，行断不堪闻。	杜甫	归雁二首二	欲先却高塞江伤行	五言律诗
夜醉长沙酒，晓行湘水春。岸花飞送客，樯燕语留人。贾傅才未有，褚公书绝伦。高名前后事，回首一伤神。	杜甫	发潭州	夜晓岸樯贾褚高回	五言律诗
往别郇瑕地，于今四十年。来簪御府笔，故泊洞庭船。诗忆伤心处，春深把臂前。南瞻按百越，黄帽待君偏。	杜甫	奉酬寇十侍御锡见寄四韵复	往于来故诗春南黄	五言律诗
斧钺下青冥，楼船过洞庭。北风随爽气，南斗避文星。日月笼中鸟，干坤水上萍。王孙丈人行，垂老见飘零。	杜甫	衡州送李大夫七丈勉赴广州	斧楼北南日干王垂	五言律诗
道为谋书重，名因赋颂雄。礼闱曾擢桂，宪府旧乘骢。流水生涯尽，浮云世事空。唯余旧台柏，萧瑟九原中。	杜甫	哭长孙侍御	道名礼宪流浮唯萧	五言律诗
酒渴爱江清，余甘漱晚汀。软沙欹坐稳，冷石醉眠醒。野膳随行帐，华音发从伶。数杯君不见，醉已遣沉冥。	杜甫	军中醉饮寄沈八刘叟	酒余软冷野华数醉	五言律诗
惠子白驹瘦，归溪唯病身。皇天无老眼，空谷滞斯人。崖蜜松花熟，山杯竹叶新。柴门了无事，黄绮未称臣。	杜甫	闻惠二过东溪特一送	惠归皇空崖山柴黄	五言律诗
蛟室围青草，龙堆拥白沙。护江盘古木，迎棹舞神鸦。破浪南风正，收颿畏日斜。云山千万叠，底处上仙槎。	杜甫	舟泛洞庭	蛟龙护迎破收云底	五言律诗
落叶春风起，高城烟雾开。杂花分户映，娇燕入檐回。一见能倾产，虚怀只爱才。盐官虽绊骥，名是汉庭来。	杜甫	李盐铁二首	落高杂娇一虚盐名	五言律诗
江渚翻鸥戏，官桥带柳阴。江飞兢渡日，草见蹋春心。已拨形骸累，真为烂漫深。赋诗歌句稳，不免自长吟。	杜甫	长吟	江官江草已真赋不	五言律诗
群盗至今日，先朝忝从臣。叹君能恋主，久客羡归秦。黄阁长司谏，丹墀有故人。向来论社稷，为话涕沾巾。	杜甫	送司马入京	群先叹久黄丹向为	五言律诗
楚隔干坤远，难招病客魂。诗名惟我共，世事与谁论。北阙更新主，南星落故园。定知相见日，烂漫倒芳尊。	杜甫	寄高适	楚难诗世北南定烂	五言律诗
犬戎腥四海，回首一茫茫。血战干坤赤，氛迷日月黄。将军专策略，幕府盛材良。近贺中兴主，神兵动朔方。	杜甫	送灵州李判官	犬回血氛将幕近神	五言律诗
转惊波作怒，即恐岸随流。赖有杯中物，还同海上鸥。关心小剡县，傍眼见扬州。为接情人饮，朝来减半愁。	杜甫	巴西驿亭观江涨呈窦使君二	转即赖还关傍为朝	五言律诗
向晚波微绿，连空岸脚青。日兼春有暮，愁与醉无醒。漂泊犹杯酒，踌躇此驿亭。相看万里外，同是一浮萍。	杜甫	巴西驿亭观江涨呈窦使君二	向连日愁漂踌相同	五言律诗
乱离知又甚，消息苦难真。受谏无今日，临危忆古人。纷纷乘白马，攘攘着黄巾。隋氏留宫室，焚烧何太频。	杜甫	遣忧	乱消受临纷攘隋焚	五言律诗
西京安稳未，不见一人来。腊日巴江曲，山花已自开。盈盈当雪杏，艳艳待春梅。直苦风尘暗，谁忧容鬓催。	杜甫	早花	西不腊山盈艳直谁	五言律诗
复道收京邑，兼闻杀犬戎。衣冠却扈从，车架已还宫。克复成如此，安危在数公。莫令回首地，恸哭起悲风。	杜甫	收京	复兼衣车克安莫恸	五言律诗
闻道收宗庙，鸣銮自陕归。倾都看黄屋，正殿引朱衣。剑外春天远，巴西敕使稀。念君轻世乱，匹马向王畿。	杜甫	巴西闻收宫阙送班司马入京	闻鸣倾正剑巴念匹	五言律诗
紫萼扶千蘂，黄须照万花。忽疑行暮雨，何事入朝霞。恐是潘安县，堪留卫玠车。深知好颜色，莫作委泥沙。	杜甫	花底	紫黄忽何恐堪深莫	五言律诗
只道梅花发，那知柳亦新。枝枝总到地，叶叶自开春。紫燕时翻翼，黄鹂不露身。汉南应老尽，霸上远愁人。	杜甫	柳边	只那枝叶紫黄汉霸	五言律诗
文章亦不尽，窦子才纵横。非尔更苦节，何人符大名。读书云阁观，问绢锦官城。我有浣花竹，题诗须一行。	杜甫	送窦九归成都	文窦非何读问我题	五言律诗
无数涪江筏，鸣桡总发时。别离终不久，宗族忍相遗。白狗黄牛峡，朝云暮雨祠。所过频问讯，到日自题诗。	杜甫	奉使崔都水翁下峡	无鸣别宗白朝所到	五言律诗
江头且系船，为尔独相怜。云散灌坛雨，春青彭泽田。频惊适小国，一拟问高天。别后巴东路，逢人问几贤。	杜甫	题郪县郭三十二明府茅屋壁	江为云春频一别逢	五言律诗
新亭有高会，行子得良时。日动映江幕，风鸣排槛旗。绝荤终不改，劝酒欲无词。已堕岘山泪，因题零雨诗。	杜甫	随章留后新亭会送诸君	新行日风绝劝已因	五言律诗
闻说江山好，怜君吏隐兼。宠行舟远泛，怯别酒频添。推荐非承乏，操持必去嫌。他时如按县，不得慢陶潜。	杜甫	东津送韦讽摄阆州录事	闻怜宠怯推操他不	五言律诗
陈迹随人事，初秋别此亭。重来棃叶赤，依旧竹林青。风幔何时卷，寒砧昨夜声。无由出江汉，愁绪月冥冥。	杜甫	客旧馆	陈初重依风寒无愁	五言律诗
闻道王乔舄，名因太史传。如何碧鸡使，把诏紫微天。秦岭愁回马，涪江醉泛船。青城漫污杂，吾舅意凄然。	杜甫	阆州奉送二十四舅使自京赴	闻名如把秦涪青吾	五言律诗
高斋常见野，愁坐更临门。十月山寒重，孤城月水昏。葭萌氐种迥，左担犬戎存。终日忧奔走，归期未敢论。	杜甫	愁坐	高愁十孤葭左终归	五言律诗
五载客蜀郡，一年居梓州。如何关塞阻，转作潇湘游。世事已黄发，残生随白鸥。安危大臣在，不必泪长流。	杜甫	去蜀	五一如转世残安不	五言律诗
收帆下急水，卷幔逐回滩。江市戎戎暗，山云淰淰寒。村荒无径入，独鸟怪人看。已泊城楼底，何曾夜色阑。	杜甫	放船	收卷江山村独已何	五言律诗
东川诗友合，此赠怯轻为。况复传宗近，空然惜别离。梅花交近野，草色向平池。傥忆江边卧，归期愿早知。	杜甫	送王侍御往东川放生池祖席	东此况空梅草傥归	五言律诗
苒苒谷中寺，娟娟林表峰。阑干上处远，结构坐来重。骑马行春径，衣冠起晚钟。云门青寂寂，此别惜相从。	杜甫	惠义寺送王少尹赴成都	苒娟阑结骑衣云此	五言律诗
避地岁时晚，窜身筋骨劳。诗书遂墙壁，奴仆且旌旄。行在仅闻信，此生随所遭。神尧旧天下，会见出腥臊。	杜甫	避地	避窜诗奴行此神会	五言律诗
客心惊暮序，宾雁下襄州。共赏重阳节，言寻戏马游。湖风秋戍柳，江雨暗山楼。且酌东篱菊，聊祛南国愁。	杜甫	九日登梓州城	客宾共言湖江且聊	五言律诗
朔风吹疏林，积雪在崖𪩘。鸣琴草堂响，小涧清且浅。沉吟东山意，欲去芳岁晚。怅望黄绮心，白云若在眼。	贾至	赠裴九侍御昌江草堂弹琴	朔积鸣小沉欲怅白	五言律诗
送君鲁郊外，下车上高丘。萧条千里暮，日落黄云秋。举酒有余恨，论边无远谋。河源望不见，旌斾去悠悠。	贾至	送友人使河源	送下萧日举论河旌	五言律诗
我年四十余，已叹前路短。羁离洞庭上，安得不引满。李侯忘情者，与我同疏懒。孤帆泣潇湘，望远心欲断。	贾至	送李侍御	我已羁安李与孤望	五言律诗
画舸欲南归，江亭且留宴。日暮湖上云，萧萧若流霰。昨夜相知者，明发不可见。惆怅西北风，高帆为谁扇。	贾至	送耿副使归长沙	画江日萧昨明惆高	五言律诗
扣楫洞庭上，清风千里来。留欢一杯酒，欲别复裴回。相见楚山下，渔舟忆钓台。羡君还旧里，归念独悠哉。	贾至	送夏侯子之江夏	扣清留欲相渔羡归	五言律诗
春草纷碧色，佳人旷无期。悠哉千里心，欲采商山芝。叹息良会晚，如何桃李时。怀君晴川上，伫立夏云滋。	贾至	寓言二首一	春佳悠欲叹如怀伫	五言律诗
独坐思千里，春庭晓景长。莺喧翡翠幕，柳覆郁金堂。舞蝶萦愁绪，繁花对靓妆。深情托瑶瑟，弦断不成章。	贾至	长门怨	独春莺柳舞繁深弦	五言律诗
日暮铜台静，西陵鸟雀归。抚弦心断绝，听管泪霏微。灵几临朝奠，空床卷夜衣。苍苍川上月，应照妾魂飞。	贾至	铜雀台	日西抚听灵空苍应	五言律诗
云陛褰珠扆，天墀覆绿杨。隔帘妆隐映，向席舞低昂。鸣佩长廊静，开冰广殿凉。欢余剑履散，同辇入昭阳。	贾至	侍宴曲	云天隔向鸣开欢同	五言律诗
梅发柳依依，黄鹂历乱飞。当歌怜景色，对酒惜芳菲。曲水浮花气，流风散舞衣。通宵留暮雨，上客莫言归。	贾至	对酒曲二首一	梅黄当对曲流通上	五言律诗
春来酒味浓，举酒对春丛。一酌千忧散，三杯万事空。放歌乘美景，醉舞向东风。寄语尊前客，生涯任转蓬。	贾至	对酒曲二首二	春举一三放醉寄生	五言律诗
越井人南去，湘川水北流。江边数杯酒，海内一孤舟。岭峤同仙客，京华即旧游。春心将别恨，万里共悠悠。	贾至	送陆协律赴端州	越湘江海岭京春万	五言律诗
携手登临处，巴陵天一隅。春生云梦泽，水溢洞庭湖。共叹虞翻枉，同悲阮籍途。长沙旧卑湿，今古不应殊。	贾至	送王员外赴长沙	携巴春水共同长今	五言律诗
闻道衡阳外，由来雁不飞。送君从此去，书信定应稀。云海南溟远，烟波北渚微。勉哉孙楚吏，彩服正光辉。	贾至	送夏侯参军赴广州	闻由送书云烟勉彩	五言律诗
月明湘水白，霜落洞庭干。放逐长沙外，相逢路正难。云归帝乡远，雁报朔方寒。此别盈襟泪，雍门不假弹。	贾至	长沙别李六侍御	月霜放相云雁此雍	五言律诗
白羽插雕弓，蜺旌动朔风。平明出金屋，扈辇上林中。逐兽长廊静，呼鹰御苑空。王孙莫谏猎，贱妾解当熊。	贾至	咏冯昭仪当熊	白蜺平扈逐呼王贱	五言律诗
霁来海半山，隐映城上起。中峰落照时，残雪翠微里。同心久为别，孤兴那对此。良会何迟迟，清扬瞻则迩。	钱起	东阳郡斋中诣南山招韦十	霁隐中残同孤良清	五言律诗
候馆扫清昼，使车出明光。森森入郭树，一道引飞霜。仰视骢花白，多惭绶色黄。鹪鹩无羽翼，愿假宪乌翔。	钱起	清泥驿迎献王侍御	候使森一仰多鹪愿	五言律诗
日落问津处，云霞残碧空。牧牛避田烧，退鹢随潮风。回首故乡远，临流此路穷。翩翩青冥去，羡彼高飞鸿。	钱起	沭阳古渡作	日云牧退回临翩羡	五言律诗
白露蚕已丝，空林日凄清。寥寥昼扉掩，独卧秋窗明。宝字比仙药，羽人寄柴荆。长吟想风驭，恍若升蓬瀛。	钱起	卧疾荅刘道士	白空寥独宝羽长恍	五言律诗
睿想入希夷，真游到具茨。玉銮登嶂远，云辂出花迟。泉壑凝神处，阳和布泽时。六龙多顺动，四海正雍熙。	钱起	奉和圣制登会昌山应制	睿真玉云泉阳六四	五言律诗
万点瑶台雪，飞来锦帐前。琼枝应比净，鹤发敢争先。散影成花月，流光透竹烟。今朝谢家兴，几处郢歌传。	钱起	省中对雪寄元判官拾遗昆季	万飞琼鹤散流今几	五言律诗
舍下虎溪径，烟霞入暝开。柴门兼竹静，山月与僧来。心莹红莲水，言忘绿茗杯。前峰曙更好，斜汉欲西回。	钱起	山斋独坐喜玄上人夕至	舍烟柴山心言前斜	五言律诗
凉夜褰帘好，轻云过月初。碧空河色浅，红叶露声虚。道阻天难问，机忘世易疏。不知双翠凤，栖棘复何如。	钱起	秋夜寄张韦二主簿	凉轻碧红道机不栖	五言律诗
握手云栖路，澘然恨几重。谁知绿林盗，长占彩霞峰。心死池塘草，声悲石径松。无因芳杜月，琴酒更相逢。	钱起	归故山路逢邻居隐者	握澘谁长心声无琴	五言律诗
不醉百花酒，伤心千里归。独收和氏玉，还采旧山薇。出处离心尽，荣枯会面稀。预愁芳草色，一径入衡闱。	钱起	落第刘拾遗相送东归	不伤独还出荣预一	五言律诗
夜雨深馆静，苦心黄卷前。云阴留墨沼，萤影傍华编。梦鸟富清藻，通经仍妙年。何愁丹穴凤，不饮玉池泉。	钱起	和刘七读书	夜苦云萤梦通何不	五言律诗
暮天微雨散，凉吹片帆轻。云物高秋节，山川孤客情。霜苹留楚水，寒雁别吴城。宿浦有归梦，愁猿莫夜鸣。	钱起	早下江宁	暮凉云山霜寒宿愁	五言律诗
节物堪为乐，江湖有主人。舟行深更好，山趣久弥新。尊酒平生意，烟花异国春。城南无夜月，长袖莫留宾。	钱起	江陵晦日陪诸官泛舟	节江舟山尊烟城长	五言律诗
山城日易夕，愁生先掩扉。俸薄不沽酒，家贫忘授衣。露重蕙花落，月冷莎难飞。效拙惭无补，云林叹再归。	钱起	县城秋夕	山愁俸家露月效云	五言律诗
一笑不可得，同心相见稀。摘菱频贳酒，待月未扃扉。星影低惊鹊，虫声傍旅衣。卑栖岁已晚，共羡雁南飞。	钱起	秋夜梁七兵曹同宿二首一	一同摘待星虫卑共	五言律诗
好欲弃吾道，今宵又遇君。老夫相劝酒，稚子待题文。月下谁家笛，城头几片云。如何此幽兴，明日重离群。	钱起	秋夜梁七兵曹同宿二首二	好今老稚月城如明	五言律诗
赤县新秋夜，文人藻思催。钟声自仙掖，月色近霜台。一叶兼萤度，孤云带雁来。明朝紫书下，应问长卿才。	钱起	和万年成少府寓直	赤文钟月一孤明应	五言律诗
佳期难再得，清夜此云林。带竹新泉冷，穿花片月深。含毫凝逸思，酌水话幽心。不觉星河转，山枝惊曙禽。	钱起	春夜过长孙绎别业	佳清带穿含酌不山	五言律诗
谁知白云外，别有绿萝春。苔绕溪边径，花深洞里人。逸妻看种药，稚子伴垂纶。颍上逃尧者，何如此养真。	钱起	题温处士山居	谁别苔花逸稚颍何	五言律诗
郢人何苦调，饮水仍布衾。烟火昼不起，蓬蒿春欲深。前庭少乔木，邻舍闻新禽。虽有征贤诏，终伤不遇心。	钱起	题陈季壁	郢饮烟蓬前邻虽终	五言律诗
沉冥众所遗，咫尺绝佳期。始觉衡门下，翛然太古时。鸡声共邻巷，烛影隔茅茨。坐惜牛羊迳，芳荪白露滋。	钱起	赠邻居齐六司仓	沉咫始翛鸡烛坐芳	五言律诗
秋空万里净，嘹唳独南征。风急翻霜冷，云开见月惊。塞长怯去翼，影灭有余声。怅望遥天外，乡愁满目生。	钱起	送征雁	秋嘹风云塞影怅乡	五言律诗
灭迹人间世，忘归象外情。竹坛秋月冷，山殿夜钟清。仙侣披云集，霞杯达曙斜。同欢不可再，朝暮赤龙迎。	钱起	宴郁林观张道士房	灭忘竹山仙霞同朝	五言律诗
客到衡门下，林香蕙草时。好风能自至，明月不须期。秋日翻荷影，晴光脆柳枝。留欢美清夜，宁觉晓钟迟。	钱起	秋夕与梁锽文宴	客林好明秋晴留宁	五言律诗
凄然双树下，垂泪远公房。灯续生前火，炉添没后香。阴堦明片雪，寒竹响空廊。寂灭应为乐，尘心徒自伤。	钱起	哭空寂寺玄上人	凄垂灯炉阴寒寂尘	五言律诗
胜景不易遇，入门神顿清。房房占山色，处处分泉声。诗思竹间得，道心松下生。何时来此地，摆落世间情。	钱起	题精舍寺	胜入房处诗道何摆	五言律诗
碧落忘归处，佳期不厌逢。晚凉生玉井，新暑避烟松。欲醉流霞酌，还醒度竹钟。更怜琪树下，历历见遥峰。	钱起	开元观遇张侍御	碧佳晚新欲还更历	五言律诗
旧居三顾后，晚节重幽寻。野迳到门尽，山窗连竹阴。昔年莺山谷，今日凤归林。物外凌云操，谁能继此心。			旧晚野山昔今物谁	五言律诗
灞陵谁宠葬，汉主念萧何。盛业留青史，浮荣逐逝波。陇云仍作雨，薤露已成歌。凄怆平津阁，秋风吊客过。	钱起	故相国苗公挽歌	灞汉盛浮陇薤凄秋	五言律诗
苦雨滴兰砌，秋风生葛衣。潢污三迳绝，砧杵四邻稀。分与玄豹隐，不为湘燕飞。惭君角巾折，犹肯问衡闱。	钱起	酬刘员外雨中见寄	苦秋潢砧分不惭犹	五言律诗
秀色横千里，归云积几重。欲依毛女岫，初卷少姨峰。盖影随征马，衣香拂卧龙。秪应函谷上，真气日溶溶。	钱起	赋得归云送李山人归华山	秀归欲初盖衣秪真	五言律诗
茅屋多新意，芳林昨试移。野人知石路，戏鸟认花枝。慢水萦蓬户，闲云挂竹篱。到家成一醉，归马不能骑。	钱起	过裴长官新亭	茅芳野戏慢闲到归	五言律诗
龙节知无事，江城不掩扉。诗传过客远，书到故人稀。坐啸看潮起，行春送雁归。望舒三五夜，思尽谢玄晖。	钱起	寄郢州郎士元使君	龙江诗书坐行望思	五言律诗
偶与息心侣，忘归才子家。玄谈兼藻思，绿茗代榴花。岸帻看云卷，含毫任景斜。松乔若逢此，不复醉流霞。	钱起	过长孙宅与朗上人茶会	偶忘玄绿岸含松不	五言律诗
不遂青云望，愁看黄鸟飞。棃花度寒食，客子未春衣。世事随时变，交情与我违。空余主人柳，相见却依依。	钱起	下第题长安客舍	不愁棃客世交空相	五言律诗
无双锦帐郎，绝境有林塘。鹤静疏群羽，蓬开失众芳。晴山看不厌，流水趣何长。日晚催归骑，钟声下夕阳。	钱起	陪考功王员外城东池亭宴	无绝鹤蓬晴流日钟	五言律诗
不知香署客，谢病翠微间。去幄兰将老，辞车雉亦闲。近窗云出洞，当户竹连山。对酒溪霞晚，家人采蕨还。	钱起	过孙员外蓝田山居	不谢去辞近当对家	五言律诗
黄卷在穷巷，归来生道心。五株衰柳下，三径小园深。倒薤翻成字，寒花不假林。庞眉谢群彦，独酌且闲吟。	钱起	秋园晚沐	黄归五三倒寒庞独	五言律诗
晦日连苦雨，动息更邅回。生事萍无定，愁心云不开。翟门悲暝雀，墨灶上寒苔。始信宜城守，乘流畏曝腮。	钱起	穷秋对雨	晦动生愁翟墨始乘	五言律诗
夜来诗酒兴，月满谢公楼。影闭重门静，寒生独树秋。鹊惊随叶散，萤远入烟流。今夕遥天末，清光几处愁。	钱起	裴迪南门秋夜对月	夜月影寒鹊萤今清	五言律诗
制锦蜀江静，飞凫汉阙遥。一兹风靡草，再视露盈条。旅望多愁思，秋天更泬寥。河阳传丽藻，清韵入歌谣。	钱起	和蜀县段明府秋城望归期	制飞一再旅秋河清	五言律诗
卑栖却得性，每与白云归。徇禄仍怀橘，看山免采薇。暮禽先去马，新月待开扉。霄汉时回首，知音青琐闱。	王维	留别钱起	卑每徇看暮新霄知	五言律诗
芳信来相续，同心远更亲。数重云外树，不隔眼中人。梦寐花骢色，相思黄鸟春。更闻公干病，一夜二毛新。	钱起	再得毕侍御书闻巴中卧病	芳同数不梦相更一	五言律诗
愁人待晓鸡，秋雨暗凄凄。度烛萤时灭，传书雁渐低。客来知计误，梦里泣津迷。无以逃悲思，寒螀处处啼。	钱起	宿新里馆	愁秋度传客梦无寒	五言律诗
泉壑带茅茨，云霞生薜帷。竹怜新雨后，山爱夕阳时。闲鹭栖常早，秋花落更迟。家童扫萝迳，昨与故人期。	钱起	谷口书斋寄杨补阙	泉云竹山闲秋家昨	五言律诗
不厌晴林下，微风度葛巾。宁唯北窗月，自谓上皇人。丛筿轻新暑，孤花占晚春。寄言庄叟蝶，与尔得天真。	钱起	衡门春夜	不微宁自丛孤寄与	五言律诗
食贫无尽日，有愿几时谐。长啸秋光晚，谁知志士怀。朝烟不起灶，寒叶欲连堦。饮水仍留我，孤灯点夜斋。	钱起	题吴通微主人	食有长谁朝寒饮孤	五言律诗
乡心不可问，秋气又相逢。飘泊方千里，离悲复几重。回云随去雁，寒露滴鸣蛩。延颈遥天末，如闻故国钟。	钱起	晚次宿预馆	乡秋飘离回寒延如	五言律诗
山中人不见，云去夕阳过。浅濑寒鱼少，丛兰秋蝶多。老年疏世事，幽性乐天和。酒熟思才子，溪头望玉珂。	钱起	蓝上茅茨期王维补阙	山云浅丛老幽酒溪	五言律诗
养拙惯云卧，为郎如鸟栖。不知仙阁峻，惟觉玉绳低。帐喜香烟暖，诗惭赐笔题。未央春漏促，残梦谢晨鸡。	钱起	春宵寓直	养为不惟帐诗未残	五言律诗
性拙偶从宦，心闲多掩扉。虽看北堂草，不忘旧山薇。花月霁来好，云泉堪梦归。如何建章漏，催着早朝衣。	钱起	新昌里言怀	性心虽不花云如催	五言律诗
一夕盈千念，方知别者劳。衰荣难会面，魂梦暂同袍。片月临堦早，晴河度雁高。应怜蒋生迳，秋露满蓬蒿。	钱起	秋夜寄袁中丞王员外	一方衰魂片晴应秋	五言律诗
初服栖穷巷，重阳忆旧游。门闲谢病日，心醉授衣秋。酒尽寒花笑，庭空暝雀愁。今朝落帽客，几处管弦留。	钱起	九日闲居寄登高数子	初重门心酒庭今几	五言律诗
斜日片帆阴，春风孤客心。山来指樵路，岸去惜花林。海气蒸云黑，潮声隔雨深。乡愁不可道，浦宿听猿吟。	钱起	晚入宣城界	斜春山岸海潮乡浦	五言律诗
东林生早凉，高枕远公房。大士看心后，中宵清漏长。惊蝉出暗柳，微月隐回廊。何事沉疴久，含毫问药王。	钱起	静夜酬通上人问疾	东高大中惊微何含	五言律诗
野寺千家外，闲行晚暂过。炎氛临水尽，夕照傍林多。境对知心妄，人安觉政和。绳床摇麈尾，佳趣满沧波。	钱起	奉陪使君十四叔晚憩大云门	野闲炎夕境人绳佳	五言律诗
朝花飞暝林，对酒伤春心。流年催素发，不觉映华簪。垂老遇知己，酬恩看寸阴。如何紫芝客，相忆白云深。	钱起	省中春暮酬嵩阳焦道士见招	朝对流不垂酬如相	五言律诗
宁知待漏客，清夜此从容。暂别迎车雉，还随护法龙。香烟轻上月，林岭静闻钟。郢曲传甘露，尘心洗几重。	钱起	酬苗发员外宿龙池寺见寄	宁清暂还香林郢尘	五言律诗
淑丽诗传美，徽章礼饰哀。有恩加象服，无日祀高禖。晓月孤秋殿，寒山出夜台。通灵深眷想，青鸟独飞来。	钱起	贞懿皇后挽词	淑徽有无晓寒通青	五言律诗
欲知愚谷好，久别与春还。莺暖初归树，云晴却恋山。石田耕种少，野客性情闲。求仲应难见，残阳且掩关。	钱起	岁初归旧山	欲久莺云石野求残	五言律诗
白发壮心死，愁看国步移。关山惨无色，亲爱忽惊离。影绝龙分剑，声衰鸟恋枝。茫茫云海外，相忆不相知。	钱起	銮驾避狄岁寄别韩云卿	白愁关亲影声茫相	五言律诗
薄质惭加首，愁阴幸庇身。卷舒无定日，行止必依人。已沐脂膏惠，宁辞雨露频。虽同客衣色，不染洛阳尘。	钱起	咏白油帽送客	薄愁卷行已宁虽不	五言律诗
渊明遗爱处，山芥绿芳初。玩此春阴色，犹滋夜雨余。隔溪烟叶小，覆石雪花舒。采采还相赠，瑶华信不如。	钱起	蓝上采石芥寄前李明府	渊山玩犹隔覆采瑶	五言律诗
远近化人天，王城指日边。宰君迎说法，童子伴随缘。到处花为雨，行时杖出泉。今霄松月下，门闭想安禅。	钱起	送赟法师往上都	远王宰童到行今门	五言律诗
远宦碧云外，此行佳兴牵。湖山入闾井，鸥鸟傍神仙。斜日背乡树，春潮迎客船。江楼新咏发，应与政声传。	钱起	送沈少府还江宁	远此湖鸥斜春江应	五言律诗
湖山不可厌，东望有余情。片玉登科后，孤舟任兴行。月中严子濑，花际楚王城。岁暮云皋鹤，闻天更一鸣。	钱起	送虞说擢第东游	湖东片孤月花岁闻	五言律诗
随缘忽西去，何日返东林。世路宁磋别，空门久息心。人烟一饭少，山雪独行深。天外猿啼处，谁闻清梵音。	钱起	送少微师西行	随何世空人山天谁	五言律诗
徇禄近沧海，乘流看碧霄。谁知仙吏去，宛与世尘遥。远帆背归鸟，孤舟抵上潮。悬知讼庭静，窗竹日萧萧。	钱起	送昆山孙少府	徇乘谁宛远孤悬窗	五言律诗
制胜三军劲，澄清万里余。星飞庞统骥，箭发鲁连书。海月低云斾，江霞入锦车。遥知太阿剑，计日斩鲸鱼。	钱起	送屈突司马充安西书记	制澄星箭海江遥计	五言律诗
三叹把离袂，七哀深我情。云天愁远别，豺虎拥前程。驻马恋携手，隔河闻哭声。相思昏若梦，泪眼几时明。	钱起	送时暹避难适荆南	三七云豺驻隔相泪	五言律诗
东去有余意，春风生赐衣。凤凰衔诏下，才子采兰归。斗酒百花里，情人一笑稀。别离须计日，相望在彤闱。	钱起	送边补阙东归省觐	东春凤才斗情别相	五言律诗
抱琴为傲吏，孤棹复南行。几度秋江水，皆添白雪声。佳期来客梦，幽思缓王程。佐牧无劳问，心和政自平。	钱起	送弹琴李长史往洪州	抱孤几皆佳幽佐心	五言律诗
至人无滞迹，谒帝复思玄。魏阙辞花绶，春山有杏田。紫霞开别酒，黄鹤舞离弦。今夜思君梦，遥遥入洞天。	钱起	送宋征君让官还山	至谒魏春紫黄今遥	五言律诗
得意今如此，清光不可攀。臣心尧日下，乡思楚云间。杨柳依归棹，芙蓉栖旧山。采兰兼衣锦，何似买臣还。	钱起	送陈供奉恩敕放归觐省	得清臣乡杨芙采何	五言律诗
怜君展骥去，能解倚门愁。就养仍荣禄，还乡即昼游。橘花低客舍，莼菜绕归舟。与报垂纶叟，知吾世网留。	钱起	送外甥范勉赴任常州长史兼	怜能就还橘莼与知	五言律诗
春风起东道，握手望京关。柳色从乡至，莺声送客还。嘶骖顾近驿，归路出他山。举目情难尽，羁离失志间。	钱起	陇右送韦三还京	春握柳莺嘶归举羁	五言律诗
忆家望云路，东去独依依。水宿随渔火，山行到竹扉。寒花催酒熟，山犬喜人归。遥羡书窗下，千峰出翠微。	钱起	送元评事归山居	忆东水山寒山遥千	五言律诗
理邑想无事，鸣琴不下堂。井田通楚越，津市半渔商。卢橘垂残雨，红莲拆早霜。送君催白首，临水独思乡。	钱起	送武进韦明府	理鸣井津卢红送临	五言律诗
执简朝方下，乘轺去不赊。感恩轻远道，入幕比还家。碣石春云色，邯郸古树花。飞书报明主，烽火静天涯。	钱起	送上官侍御	执乘感入碣邯飞烽	五言律诗
失志思浪迹，知君晦近名。出关尘渐远，过郢兴弥清。山尽溪初广，人闲舟自行。探幽无旅思，莫畏楚猿鸣。	钱起	送郭秀才制举下第南游	失知出过山人探莫	五言律诗
楚乡飞鸟没，独与碧云还。破镜催归客，残阳见旧山。诗成流水上，梦尽落花间。傥寄相思字，愁人定解颜。	钱起	送夏侯审校书东归	楚独破残诗梦傥愁	五言律诗
汉家仍用武，才子晚成名。惆怅江陵去，谁知魏阙情。碧云愁楚水，春酒醉宜城。定想褰帷政，还闻坐啸声。	钱起	送卫功曹赴荆南	汉才惆谁碧春定还	五言律诗
东土忽无事，专城复任贤。喜观班瑞礼，还在偃兵年。膏雨带荥水，归人耕圃田。遥知下车日，万井起新烟。	钱起	送马使君赴郑州	东专喜还膏归遥万	五言律诗
春草晚来色，东门愁送君。盛才仍下位，明代负奇文。且乐神仙道，终随鸳鹭群。梅生寄黄绶，不日在青云。	钱起	送陆三出尉	春东盛明且终梅不	五言律诗
年少工文客，言离却解颜。不嗟荆宝退，能喜彩衣还。新月来前馆，高阳出故关。相思东北望，燕赵隔青山。	钱起	送安都秀才北还	年言不能新高相燕	五言律诗
林表吴山色，诗人思不忘。向家流水便，怀橘彩衣香。满酌留归骑，前程未夕阳。怆兹江海去，谁惜杜蘅芳。	钱起	送褚十一澡擢第归吴觐省	林诗向怀满前怆谁	五言律诗
南望潇湘渚，词人远忆家。客心随楚水，归棹宿江花。不畏心期阻，惟愁面会赊。云天有飞翼，方寸伫瑶华。	钱起	送费秀才归衡州	南词客归不惟云方	五言律诗
事边仍恋主，举酒复悲歌。粉署含香别，辕门载笔过。莺声出汉苑，柳色过漳河。相忆情难尽，离居春草多。	钱起	送陆郎中	事举粉辕莺柳相离	五言律诗
上国随缘住，来途若梦行。浮天沧海远，去世法舟轻。水月通禅观，鱼龙听梵声。惟怜一灯影，万里眼中明。	钱起	送僧归日本	上来浮去水鱼惟万	五言律诗
青丝络骢马，去府望梁城。节下趋庭处，秋来怀橘情。别筵寒日晚，归路碧云生。千里相思夜，愁看新月明。	钱起	送田仓曹归觐	青去节秋别归千愁	五言律诗
边事多劳役，儒衣逐鼓鼙。日寒关树外，峰尽塞云西。河广篷难度，天遥雁渐低。班超封定远，之子去思齐。	钱起	送张管书记	边儒日峰河天班之	五言律诗
几年深道要，一举过贤关。名与玄珠出，乡宜昼锦还。莲舟同宿浦，柳岸向家山。欲见宁亲孝，儒衣稚子斑。	钱起	送李栖桐道举擢第还乡省侍	几一名乡莲柳欲儒	五言律诗
去世能成道，游仙不定家。归期千岁鹤，行迈五云车。海上春应尽，壶中日未斜。不知相忆处，琪树几枝花。	钱起	送柳道士	去游归行海壶不琪	五言律诗
衣冠周柱史，才学我乡人。受命辞云陛，倾城送使臣。去程沧海月，归思上林春。始觉儒风远，殊方礼乐新。	钱起	送陆珽侍御使新罗	衣才受倾去归始殊	五言律诗
万里三韩国，行人满目愁。辞天使星远，临水涧霜秋。云佩迎仙岛，虹旌过蜃楼。定知怀魏阙，回首海西头。	钱起	重送陆侍御使日本	万行辞临云虹定回	五言律诗
乡路归何早，云间喜擅名。思亲卢橘熟，带雨客帆轻。夜火临津驿，晨钟隔浦城。华亭养仙羽，计日再飞鸣。	钱起	送陆贽擢第还苏州	乡云思带夜晨华计	五言律诗
南风起别袂，心到衡湘间。归客楚山远，孤舟云水闲。爱君采莲处，花岛连家山。得意且宁省，人生难此还。	钱起	送虞说擢第南归觐省	南心归孤爱花得人	五言律诗
秋日思还客，临流语别难。楚城将坐啸，郢曲有余悲。山晚桂花老，江寒苹叶衰。应须杨得意，更诵长卿辞。	钱起	送万兵曹赴广陵	秋临楚郢山江应更	五言律诗
欲知儒道贵，缝掖见诸侯。且感千金诺，宁辞万里游。雁峰侵瘴远，桂水出云流。坐惜离居晚，相思绿蕙秋。	钱起	送李判官赴桂州幕	欲缝且宁雁桂坐相	五言律诗
平津东阁在，别是竹林期。万叶秋声里，千家落照时。门随深巷静，窗过远钟迟。客位苔生处，依然又赋诗。	钱起	题苏公林亭	平别万千门窗客依	五言律诗
无限寒云色，苍茫浅更深。从龙如有瑞，捧日不成阴。积翠全低岭，虚明半出林。帝乡遥在目，铁马又骎骎。	钱起	赋得寒云轻重色送子恂入京	无苍从捧积虚帝铁	五言律诗
曙色传芳意，分明锦绣丛。兰生齐后日，花发夜来风。不向三峰里，全胜一县中。遥知大苑内，应待五花骢。	钱起	赋得丛兰曙后色送梁侍御人	曙分兰花不全遥应	五言律诗
晓日余冰上，春池一镜明。多从履处薄，偏向饮时清。比雪光仍在，因风片不成。更随舟楫去，犹可助坚贞。	钱起	赋得余冰	晓春多偏比因更犹	五言律诗
起见西楼月，依依向浦斜。动摇生浅浪，明灭照寒沙。水渚犹疑雪，梅林不辨花。送君无可赠，持此代瑶华。	钱起	赋得浦口望斜月送皇甫判官	起依动明水梅送持	五言律诗
极目烟霞外，孤舟一使星。兴中寻白雪，梦里过沧溟。夜月松江戍，秋风竹坞亭。不知行远近，芳草日青青。	钱起	赋得绵绵思远道送岑判官入	极孤兴梦夜秋不芳	五言律诗
花院日扶疏，江云自卷舒。主人熊轼任，归客稚门车。曙月稀星里，春烟紫禁余。行看石头戍，记得是南徐。	钱起	江宁春夜裴使君席送萧员外	花江主归曙春行记	五言律诗
东水将孤客，南行路几千。虹翻潮上雨，鸟落瘴中天。谪去宁留恨，思归岂待年。衔杯且一醉，别泪莫潸然。	钱起	送薛八谪居	东南虹鸟谪思衔别	五言律诗
归客爱鸣榔，南征忆旧乡。江山追宋玉，云雨忆荆王。醉里宜城近，歌中郢路长。怜君从此去，日夕望三湘。	钱起	送衡阳归客	归南江云醉歌怜日	五言律诗
别思乱无绪，妖氛犹未清。含香五夜客，持赋十年兄。霜拂金波树，星回玉斗城。自怜江上鹤，垂翅羡飞鸣。	钱起	送员外侍御入朝	别妖含持霜星自垂	五言律诗
归舟同不系，纤草剩忘忧。禁掖曾通籍，江城旧列侯。暮帆依夏口，春雨梦荆州。何日朝云陛，随君拜冕旒。	钱起	送李谏议归荆州	归纤禁江暮春何随	五言律诗
薄税归天府，轻徭赖使臣。欢沾赐帛老，恩及卷绡人。去问殊官俗，来经几劫春。东南御亭上，莫问有风尘。	钱起	送元中丞江淮转运	薄轻欢恩去来东莫	五言律诗
少年从事好，此去别愁轻。满座诗人兴，随君郢路行。蒹葭侵驿树，云水抱山城。遥爱下车日，江皋春草生。	钱起	送唐别驾赴郢州	少此满随蒹云遥江	五言律诗
多才白华子，初擅桂枝名。嘉庆送归客，新秋带雨行。离人背水去，喜鹊近家迎。别赠难为此，衰年畏后生。	钱起	送郑巨及第后归觐	多初嘉新离喜别衰	五言律诗
香花闭一林，真士此看心。行道白云近，然灯翠壁深。梵筵清水月，禅坐冷山阴。更说东溪好，明朝乘兴寻。	钱起	宿远上人兰若	香真行然梵禅更明	五言律诗
野兴引才子，独行幽径迟。云留下山处，鸟静出溪时。拙宦不忘隐，归休常在兹。知音倘相访，炊黍扫茅茨。	钱起	酬元秘书晚出蓝溪见寄	野独云鸟拙归知炊	五言律诗
有别时留恨，销魂况在今。风涛初振海，鹓鹭各辞林。旧国关河绝，新秋草露深。陆机婴世网，应负故山心。	钱起	别张起居	有销风鹓旧新陆应	五言律诗
秋堂复夜阑，举目尽悲端。霜堞鸟声苦，更楼月色寒。美人深别意，斗酒少留欢。明发将何赠，平生双玉盘。	钱起	郭司徒厅夜宴	秋举霜更美斗明平	五言律诗
还家百战后，访故几人存。兄弟得相见，荣枯何处论。新诗添卷轴，旧业见儿孙。点检平生事，焉能出荜门。	钱起	初至京口示诸弟	还访兄荣新旧点焉	五言律诗
汲井向新月，分流入众芳。湿花低桂影，翻叶静泉光。露下添余润，蜂惊引暗香。寄言养生客，来此共提筐。	钱起	月下洗药	汲分湿翻露蜂寄来	五言律诗
东阁一何静，莺声落日愁。夔龙暂为别，昏旦思兼秋。蕙草出篱外，花枝寄竹幽。上方传雅颂，七夕让风流。	钱起	晚春永宁墅小园独坐寄上王	东莺夔昏蕙花上七	五言律诗
谷口逃名客，归来遂野心。薄田供岁酒，乔木待新禽。溪路春云重，山厨夜火深。桃源应渐好，仙客许相寻。	钱起	岁暇题茅茨	谷归薄乔溪山桃仙	五言律诗
霞景青山上，谁知此胜游。龙沙传往事，菊酒对今秋。步石随云起，题诗向水流。忘归更有处，松下片云幽。	钱起	九日登玉山	霞谁龙菊步题忘松	五言律诗
金榜开青琐，骄奢半隐沦。玉箫惟送酒，罗袖爱留宾。竹馆烟催瞑，梅园雪误春。满朝辞赋客，尽是入林人。	钱起	宴崔驸马玉山别业	金骄玉罗竹梅满尽	五言律诗
黄鸟鸣园柳，新阳改旧阴。春来此幽兴，宛是谢公心。扫迳兰芽出，添池山影深。虚名随振鹭，安得久栖林。	钱起	春谷幽居	黄新春宛扫添虚安	五言律诗
得地移根远，交柯绕指柔。露香浓结桂，池影鬬蟠虬。黛叶轻筠绿，金花笑菊秋。何如南海外，雨露隔炎洲。	钱起	赋得池上双丁香树	得交露池黛金何雨	五言律诗
数亩园林好，人知贤相家。结茅书阁俭，带水槿篱斜。古树生春藓，新荷卷落花。圣恩加玉铉，安得卧青霞。	钱起	题樊川杜相公别业	数人结带古新圣安	五言律诗
乞还方未遂，日夕望云林。况复逢青草，何妨问此心。闭门公务散，枉策故情深。遥夜他乡宿，同君梁甫吟。	钱起	酬卢十一过宿	乞日况何闭枉遥同	五言律诗
晓日早莺啼，江城旅思迷。微官同寄傲，移疾阻招携。远水闾阎内，青山稚堞西。王孙莫久卧，春草欲萋萋。	钱起	崔十四宅问候	晓江微移远青王春	五言律诗
莫言山路僻，还被好风催。行客凄凉过，村篱冷落开。晚溪寒水照，晴日数蜂来。重忆江南酒，何因把一杯。	钱起	山路见梅感而有作	莫还行村晚晴重何	五言律诗
昔闻生涧底，今见起毫端。众草此时没，何人知岁寒。岂能裨栋宇，且欲出门阑。只在丹青笔，凌云也不难。	钱起	咏门上画松上元王杜三相公	昔今众何岂且只凌	五言律诗
信风催过客，早发梅花桥。数雁起前渚，千艘争便潮。将随浮云去，日惜故山遥。惆怅烟波末，佳期在碧霄。	钱起	早发东阳	信早数千将日惆佳	五言律诗
南行风景好，昏旦水皋闲。春色郢中树，晴霞湖上山。去家旅帆远，回首暮潮还。蕙草知何赠，故人云汉间。	钱起	舟中寄李起居	南昏春晴去回蕙故	五言律诗
秋馆烟雨合，重城钟漏深。佳期阻清夜，孤兴发离心。烛影出绡幕，虫声连素琴。此时蓬阁友，应念昔同衾。	钱起	夜雨寄寇校书	秋重佳孤烛虫此应	五言律诗
粉署花骢入，丹霄紫诰垂。直庐惊漏近，赐被觉霜移。汉主前瑶席，穰侯许凤池。应怜后行雁，空羡上林枝。	钱起	喜李侍御拜郎官入省	粉丹直赐汉穰应空	五言律诗
小雨飞林顶，浮凉入晚多。能知留客处，偏与好风过。濯锦翻红蕊，跳珠乱碧荷。芳尊深几许，此兴可酣歌。	钱起	苏端林亭对酒喜雨	小浮能偏濯跳芳此	五言律诗
上林春更好，宾雁不知归。顾影怜青籞，传声入紫微。夜陪池鹭宿，朝出苑花飞。宁忆寒乡侣，鸾凰一见稀。	钱起	见上林春雁翔青云寄杨起居	上宾顾传夜朝宁鸾	五言律诗
含毫意不浅，微月上帘栊。门静吏人息，心闲囹圄空。繁星入疏树，惊鹊倦秋风。始觉牵卑剧，宵眠亦在公。	钱起	偶成	含微门心繁惊始宵	五言律诗
日入林岛异，鹤鸣风草间。孤帆泊枉渚，飞雨来前山。客意念留滞，川途忽阻艰。赤亭仍数里，夜待安流还。	钱起	渔潭值雨	日鹤孤飞客川赤夜	五言律诗
莺鸣蕙草绿，朝兴情人期。林沼忘言处，鸳鸿养翮时。春泉滋药暖，晴日度花迟。此会无辞醉，良辰难再追。	钱起	题萧丞小池	莺朝林鸳春晴此良	五言律诗
漫惜故城东，良田野草生。说向县大夫，大夫劝我耕。耕者我为先，耕者相次焉。谁爱故城东，今为近郭田。	元结	漫歌八曲故城东	漫良说大耕耕谁今	五言律诗
江北有大洲，洲上堪力耕。此中宜五谷，不及西阳城。城畔多野桑，城中多古荒。衣食可力求，此外何所望。	元结	漫歌八曲西阳城	江洲此不城城衣此	五言律诗
樊水欲东流，大江又北来。樊山当其南，此中为大回。回中鱼好游，回中多钓舟。漫欲作渔人，终焉无所求。	元结	漫歌八曲大回中	樊大樊此回回漫终	五言律诗
丛石横大江，人言是钓台。水石相冲激，此中为小回。回中浪不恶，复在武昌郭。来客去客船，皆向此中泊。	元结	漫歌八曲小回中	丛人水此回复来皆	五言律诗
寒皋那可望，旅客又初还。迢遰高楼上，萧疏凉野间。暮晴依远水，秋兴属连山。浮客时相见，霜雕朱翠颜。	张继	登丹阳楼	寒旅迢萧暮秋浮霜	五言律诗
流落时相见，悲欢共此情。兴因尊酒洽，愁为故人轻。暗滴花茎露，斜晖月过城。那知横吹笛，江外作边声。	张继	春夜皇甫冉宅欢宴	流悲兴愁暗斜那江	五言律诗
寂寂讼庭幽，森森戟户秋。山光隐危堞，湖色上高楼。禹穴探书罢，天台作赋游。云浮将越客，岁晚共淹留。	张继	会稽秋晚奉呈于太守	寂森山湖禹天云岁	五言律诗
旧隐人如在，清风亦似秋。客星沉夜壑，钓石俯春流。鸟向乔枝聚，鱼依浅濑游。古来芳饵下，谁是不吞钩。	张继	题严陵钓台	旧清客钓鸟鱼古谁	五言律诗
晚霁龙门雨，春生汝穴风。鸟啼官路静，花发毁垣空。鸣玉惭时辈，垂丝学老翁。旧游人不见，惆怅洛城东。	张继	清明日自西午桥至瓜岩村有	晚春鸟花鸣垂旧惆	五言律诗
洛阳天子县，金谷石崇乡。草色侵官道，花枝出苑墙。书成休逐客，赋罢遂为郎。贫贱非吾事，西游思自强。	张继	洛阳作	洛金草花书赋贫西	五言律诗
微凉风叶下，楚俗转清闲。候馆临秋水，郊扉掩暮山。月明潮渐近，露湿雁初还。浮客了无定，萍流淮海间。	张继	晚次淮阳	微楚候郊月露浮萍	五言律诗
游客淹星纪，裁诗炼土风。今看乘传去，那与问津同。南郡迎徐子，临川谒谢公。思归一惆怅，于越古亭中。	张继	送窦十九判官使江南	游裁今那南临思于	五言律诗
楚客自相送，沾裳春水边。晚来风信好，并发上江船。花映新林岸，云开瀑布泉。惬心应在此，佳句向谁传。	张继	江上送客游庐山	楚沾晚并花云惬佳	五言律诗
故交日零落，心赏寄何人。幸与冯唐遇，心同迹复亲。语言未终夕，离别又伤春。结念湓城下，闻猿诗兴新。	张继	酬张二十员外前国子博士窦	故心幸心语离结闻	五言律诗
独受主恩归，当朝似者稀。玉壶分御酒，金殿赐春衣。拂席流莺醉，鸣鞭骏马肥。满台簪白笔，捧手恋清辉。	张继	送张中丞归使幕	独当玉金拂鸣满捧	五言律诗
世故他年别，心期此夜同。千峰孤烛外，片雨一更中。酒客逢山简，诗人得谢公。自怜驱匹马，拂曙向关东。	张继	华州夜宴庾侍御宅	世心千片酒诗自拂	五言律诗
相见谈经史，江楼坐夜阑。风声吹户响，灯影照人寒。俗薄交游尽，时危出处难。衰年逢二妙，亦得闷怀宽。	张继	赠章八元	相江风灯俗时衰亦	五言律诗
石势虎蹲伏，山形龙屈盘。寺开梁殿阁，坟掩晋衣冠。出涧泉声细，斜阳塔影寒。近城多囗囗，栖息此中安。	张继	城西虎跑寺	石山寺坟出斜近栖	五言律诗
渭城寒食罢，送客归远道。乌帽背斜晖，青骊踏春草。酒醒孤烛夜，衣冷千山早。去事沉尚书，应怜词赋好。	韩翃	送李明府赴滑州	渭送乌青酒衣去应	五言律诗
封作天齐王，清祠太山下。鲁公秋赛毕，晓日回高驾。从骑尽幽幷，同人皆沉谢。自矜文武足，一醉寒溪夜。	韩翃	祭岳回重赠孟都督	封清鲁晓从同自一	五言律诗
人言寿春远，此去先秋到。孤客小翼舟，诸生高翅帽。淮风生竹簟，楚雨移茶灶。若在八公山，题诗一相报。	韩翃	送南少府归寿春	人此孤诸淮楚若题	五言律诗
南陵八月天，暮色远峰前。楚竹青阳路，吴江赤马船。籝金诸客贵，佩玉主人贤。终日应相逐，归期定几年。	韩翃	赠别韦兵曹归池州	南暮楚吴籝佩终归	五言律诗
小县春山口，公孙吏隐时。楚歌催晚醉，蛮语入新诗。桂水遥相忆，花源暗有期。郢门千里外，莫怪尺书迟。	韩翃	寄武陵李少府	小公楚蛮桂花郢莫	五言律诗
结客平陵下，当年倚侠游。传看辘轳剑，醉脱骦骕裘。翠羽双鬟妾，珠帘百尺楼。春风坐相待，晚日莫淹留。	韩翃	赠张建	结当传醉翠珠春晚	五言律诗
上客佩双剑，东城喜再游。旧从张博望，新事郑长秋。踏水回金勒，看风试锦裘。知君不久住，汉将扫旄头。	韩翃	送监军李判官	上东旧新踏看知汉	五言律诗
家在赵邯郸，归心辄自欢。晚杯狐腋暖，春雪马毛寒。孟月途中破，轻冰水上残。到时杨柳色，奈向故园看。	韩翃	送客归广平	家归晚春孟轻到奈	五言律诗
千里东归客，孤心忆旧游。片帆依白水，高枕卧青州。柏寝寒芜变，梧台宿雨收。知君心兴远，每上海边楼。	韩翃	送张儋水路归北海	千孤片高柏梧知每	五言律诗
鲁客多归兴，居人怅别情。雨余衫袖冷，风急马蹄轻。秋草灵光殿，寒云曲阜城。知君拜亲后，少妇下机迎。	韩翃	送故人归鲁	鲁居雨风秋寒知少	五言律诗
一骑西南远，翩翩入剑门。客衣筒布润，山舍荔枝繁。古庙祠金马，春江带白鼋。自应成旅逸，爱客有王孙。	韩翃	送故人归蜀	一翩客山古春自爱	五言律诗
长簟迎风早，空城澹月华。星河秋一雁，砧杵夜千家。节候看应晚，心期卧亦赊。向来吟秀句，不觉已鸣鸦。	韩翃	酬程延秋夜即事见赠	长空星砧节心向不	五言律诗
骏马淮南客，归时引望新。江声六合暮，楚色万家春。白苎歌西曲，黄苞寄北人。不知心赏后，早晚见行尘。	韩翃	送郭赞府归淮南	骏归江楚白黄不早	五言律诗
双林彼上人，诗兴转相亲。竹里经声晚，门前山色春。卷帘苔点净，下箸药苗新。记取无生理，归来问此身。	韩翃	题龙兴寺澹师房	双诗竹门卷下记归	五言律诗
南使孤帆远，东风任意吹。楚云殊不断，江鸟暂相随。月净鸳鸯水，春生豆蔻枝。赏称佳丽地，君去莫应知。	韩翃	送客游江南	南东楚江月春赏君	五言律诗
远水流春色，回风送落晖。人趋双节近，马递百花归。山驿尝官酒，关城度客衣。从来赤管笔，提向幕中稀。	韩翃	送高员外赴淄青使幕	远回人马山关从提	五言律诗
到来心自足，不见亦相亲。说法思居士，忘机忆丈人。微风吹药案，晴日照茶巾。幽兴殊未尽，东城飞暮尘。	韩翃	寻胡处士不遇	到不说忘微晴幽东	五言律诗
采药三山罢，乘风五日归。翦荷成旧屋，锉蘖染新衣。玉粒指应久，丹砂验不微。坐看青节引，要与白云飞。	韩翃	赠张道者	采乘翦锉玉丹坐要	五言律诗
平津东阁在，别是竹林期。万叶秋声里，千家落照时。门随深巷静，窗过远钟迟。客舍苔生处，依依又赋诗。	韩翃	题苏许公林亭	平别万千门窗客依	五言律诗
过江秋色在，诗兴与归心。客路随枫岸，人家扫橘林。潮声当昼起，山翠近南深。几日华阳洞，寒花引独寻。	韩翃	送元诜还江东	过诗客人潮山几寒	五言律诗
桂水随去远，赏心知有余。衣香楚山橘，手鲙湘波鱼。芳芷不共把，浮云怅离居。遥想汩罗上，吊屈秋风初。	韩翃	送客游江南	桂赏衣手芳浮遥吊	五言律诗
少年为长史，东去事诸侯。坐觉千闾静，闲随五马游。行人楚国道，暮雪郁林州。他日知相忆，春风海上楼。	韩翃	送海州姚别驾	少东坐闲行暮他春	五言律诗
谢公邻里在，日夕问佳期。春水人归后，东田花尽时。下楼闲待月，行乐笑题诗。他日吴中路，千山入梦思。	韩翃	送夏侯审	谢日春东下行他千	五言律诗
孤舟行远近，一路过湘东。官属张廷尉，身随杜幼公。山河映湘竹，水驿带青枫。万里思君处，秋江夜雨中。	韩翃	送赵评事赴洪州使幕	孤一官身山水万秋	五言律诗
少年兼柱史，东至旧徐州。远属平津阁，前驱博望侯。向营淮水满，吹角楚天秋。客梦依依处，寒山对白楼。	韩翃	送李侍御赴徐州行营	少东远前向吹客寒	五言律诗
过淮芳草歇，千里又东归。野水吴山出，家林越鸟飞。荷香随去棹，梅雨点行衣。无数沧江客，如君达者稀。	韩翃	送李秀才归江南	过千野家荷梅无如	五言律诗
披衣闻客至，关锁此时开。鸣罄夕阳尽，卷帘秋色来。名香连竹径，清梵出花台。身在心无住，他方到几回。	韩翃	题僧房	披关鸣卷名清身他	五言律诗
寿阳南渡口，敛笏见诸侯。五两楚云暮，千家淮水秋。开帘对芳草，送客上春洲。请问山中桂，王孙几度游。	韩翃	送寿州陈录事	寿敛五千开送请王	五言律诗
客路青芜遍，关城白日低。身趋双节近，名共五云齐。远水公田上，春山郡舍西。无因得携手，东望转凄凄。	韩翃	送赵陆司兵归使幕	客关身名远春无东	五言律诗
淮南芳草色，日夕引归船。御史王元贶，郎官顾彦先。光风千日暖，寒食百花燃。惆怅佳期近，澄江与暮天。	韩翃	送蒋员外端公归淮南	淮日御郎光寒惆澄	五言律诗
千峰对古寺，何异到西林。幽罄蝉声下，闲窗竹翠阴。诗人谢客兴，法侣远公心。寂寂炉烟里，香花欲暮深。	韩翃	题慈仁寺竹院	千何幽闲诗法寂香	五言律诗
东方千马骑，出望使君时。暮雪行看尽，春城到莫迟。路人趋墨帻，官柳度青丝。他日铃斋内，知君亦赋诗。	韩翃	赠郓州马使君	东出暮春路官他知	五言律诗
独受主恩归，当朝似者稀。玉壶分御酒，金殿赐春衣。拂席流莺醉，鸣鞭骏马肥。满台簪白笔，捧手恋清晖。	韩翃	送张丞归使幕	独当玉金拂鸣满捧	五言律诗
挂席逐归流，依依望虎丘。残春过楚县，夜雨宿吴洲。野寺吟诗入，溪桥折笋游。到官无一事，清静有诸侯。	韩翃	赠长洲何主簿	挂依残夜野溪到清	五言律诗
平陵车马客，海上见旌旗。旧驿千山下，残花一路时。春衣过水冷，暮雨出关迟。莫道青州客，迢迢在梦思。	韩翃	送崔过归淄青幕府	平海旧残春暮莫迢	五言律诗
薛公门下人，公子又相亲。玉佩迎初夜，金壶醉老春。葛衣香有露，罗幕静无尘。更羡风流外，文章是一秦。	韩翃	田仓曹东亭夏夜饮得春字	薛公玉金葛罗更文	五言律诗
端笏事龙楼，思闲辄告休。新调赭白马，暂试黑貂裘。珠履迎佳客，金钱与莫愁。座中豪贵满，谁道不风流。	韩翃	赠王逖	端思新暂珠金座谁	五言律诗
东门送远客，车马正纷纷。旧识张京兆，新随刘领军。行骢看暮雨，归雁踏青云。一去藂台北，佳声几日闻。	韩翃	送深州吴司马归使幕	东车旧新行归一佳	五言律诗
世故他年别，心期此夜同。千峰孤烛外，片雨一更中。酒客逢山简，诗人得谢公。自怜驱匹马，拂曙向关东。	张继	华州夜宴庾侍御宅	世心千片酒诗自拂	五言律诗
北客悲秋色，田园忆去来。披衣朝易水，匹马夕燕台。风翦荷花碎，霜迎栗罅开。赏心知不浅，累月故人杯。	韩翃	送客之上谷	北田披匹风霜赏累	五言律诗
西掖归来后，东林静者期。远峰春雪里，寒竹暮天时。笑说金人偈，闲听宝月诗。更怜茶兴在，好出下方迟。	韩翃	同中书刘舍人题青龙上房	西东远寒笑闲更好	五言律诗
玉管箫声合，金杯酒色殷。听歌吴季札，纵饮汉中山。称寿争离席，留欢辄上关。莫言辞客醉，犹得曳裾还。	韩翃	宴吴王宅	玉金听纵称留莫犹	五言律诗
春城乞食还，高论此中闲。僧腊堦前树，禅心江上山。疏帘看雪卷，深户映花关。晚送门人出，钟声杳霭间。	韩翃	题荐福寺衡岳暕师房	春高僧禅疏深晚钟	五言律诗
青春带文绶，去事魏征西。上路金羇出，中人玉箸齐。当歌酒万斛，看猎马千蹄。自有从军乐，何须怨解携。	韩翃	送戴廸赴凤翔幕府	青去上中当看自何	五言律诗
千人插羽迎，知是范宣城。暮雪楚山冷，春江汉水清。红鲜供客饭，翠竹引舟行。一别何时见，相思芳草生。	韩翃	送郢州郎使君	千知暮春红翠一相	五言律诗
白羽逐青丝，翩翩南下时。巴人迎道路，蛮帅引旌旗。暮雨山开少，秋江叶落迟。功成益地日，应见竹郎祠。	韩翃	送李中丞赴辰州	白翩巴蛮暮秋功应	五言律诗
金羁映骕骦，后骑佩干将。把酒春城晚，鸣鞭晓路长。带冰新溜涩，间雪早梅香。明日怀贤处，依依御史床。	韩翃	送刘侍御赴陕州	金后把鸣带间明依	五言律诗
积雪临阶夜，重裘对酒时。中丞违沉约，才子送丘迟。一路三江上，孤舟万里期。辰州佳兴在，他日寄新诗。	韩翃	李中丞宅夜宴送丘侍御赴江	积重中才一孤辰他	五言律诗
春草东江外，翩翩北路归。官齐魏公子，身逐谢玄晖。山色随行骑，莺声傍客衣。主人池上酌，携手暮花飞。	韩翃	送李侍御归宣州使幕	春翩官身山莺主携	五言律诗
东门留客处，沽酒用钱刀。秋水床下急，斜晖林外高。金羇络騕袅，玉匣闭豪曹。去日随戎幕，东风见伯劳。	韩翃	东城水亭宴李侍御副使	东沽秋斜金玉去东	五言律诗
谢监忆山程，辞家万里行。寒衣傍楚色，孤枕宿潮声。小寇不足问，新诗应渐清。府公相待日，引斾出江城。	韩翃	送秘书谢监赴江西使幕	谢辞寒孤小新府引	五言律诗
新领州从事，曾为朝大夫。江城竹使待，山路橘官扶。片雨三江道，残秋五叶湖。能令诗思好，楚色与寒芜。	韩翃	送江陵元司录	新曾江山片残能楚	五言律诗
二十青宫吏，成名似者稀。承颜陆郎去，携手谢娘归。夜月回孤烛，秋风试夹衣。扁舟楚水上，来往速如飞。	韩翃	送李舍人携家归江东觐省	二成承携夜秋扁来	五言律诗
东城跃紫骝，西路大刀头。上客刘公干，元戎郭细侯。一军偏许国，百战又防秋。请问萧关道，胡尘早晚收。	韩翃	送刘侍御赴令公行营	东西上元一百请胡	五言律诗
江城驿路长，烟树过云阳。舟领青丝缆，人歌白玉郎。葛衣行柳翠，花簟宿荷香。别有心期处，湖光满讼堂。	韩翃	送苏州姚长史	江烟舟人葛花别湖	五言律诗
县舍江云里，心闲境又偏。家贫陶令酒，月俸沉郎钱。黄蘖香山路，青枫暮雨天。时闻引车骑，竹外到铜泉。	韩翃	送金华王明府	县心家月黄青时竹	五言律诗
拜庆承天宠，朝来辞汉宫。玉杯分湛露，金勒借追风。古驿秋山下，平芜暮雨中。翩翩魏公子，人看渡关东。	韩翃	送田仓曹汴州觐省	拜朝玉金古平翩人	五言律诗
白面谁家郎，青骊照地光。桃花开绶色，苏合借衣香。暮雪连峰近，春江海市长。风流似张绪，别后见垂杨。	韩翃	送张渚赴越州	白青桃苏暮春风别	五言律诗
共列中台贵，能齐物外心。回车青阁晚，解带碧茸深。寒水分畦入，晴花度竹寻。题诗更相忆，一字重千金。	韩翃	奉和元相公家园即事寄王相	共能回解寒晴题一	五言律诗
银角桃枝杖，东门赠别初。幽州寻马客，灞岸送驴车。野饭秋山静，行衣落照余。燕南群从少，此去意何如。	韩翃	送道士侄归池阳	银东幽灞野行燕此	五言律诗
数刻是归程，花间落照明。春衣香不散，骏马汗犹轻。南渡春流浅，西风片雨晴。朝还会相就，饭尔五侯鲭。	韩翃	送刘长上归城南别业	数花春骏南西朝饭	五言律诗
常知罢官意，果与世人疏。复此凉风起，仍闻濠上居。故山期采菊，秋水忆观鱼。一去蓬蒿迳，羡君闲有余。	韩翃	赠张五𬤇归濠州别业	常果复仍故秋一羡	五言律诗
怀录兼就养，更怀趋府心。晴山东里近，春水北门深。新绶映芳草，旧家依远林。还乘郑小驷，躞蹀县城阴。	韩翃	送营城李少府	怀更晴春新旧还躞	五言律诗
城中金络骑，出饯沉东阳。九月寒露白，六关秋草黄。齐讴听处妙，鲁酒把来香。醉后着鞭去，梅山道路长。	韩翃	鲁中送鲁使君归郑州	城出九六齐鲁醉梅	五言律诗
后辈传佳句，高流爱美名。青春事贺监，黄卷问张生。暮雪重裘醉，寒山匹马行。此回将诣阙，几日谏书成。	韩翃	送夏侯校书归上都	后高青黄暮寒此几	五言律诗
万里向南湘，孤舟入桂阳。诸侯迎上客，小吏拜官郎。春服橦花细，初筵木槿芳。看承雨露速，不待荔枝香。	韩翃	送李明府赴连州	万孤诸小春初看不	五言律诗
东岳昔有事，两臣朝望归。驿亭开岁酒，斋舍着新衣。上客钟大理，主人陶武威。仍随御史马，山路满光辉。	韩翃	送卢大理赵侍御祭东岳兼寄	东两驿斋上主仍山	五言律诗
舟师分水国，汉将领秦官。麾下同心吏，军中囗囗端。吴门秋露湿，楚驿暮天寒。豪贵东山去，风流胜谢安。	韩翃	送皇甫大夫赴浙东	舟汉麾军吴楚豪风	五言律诗
东人相见罢，秋草独归时。几日孙弘阁，当年谢朓诗。寒山叶落早，多雨路行迟。好忆金门步，功名自有期。	韩翃	送韦秀才	东秋几当寒多好功	五言律诗
百花结成子，春物舍我去。流年惜不得，独坐空闺暮。心自有所待，甘为物华悮。未必千黄金，买得一人顾。	独孤及	杂诗	百春流独心甘未买	五言律诗
何地离念剧，江皋风雪时。艰难伤远道，老大怯前期。畴昔行藏计，祗将力命推。能令书信数，犹足缓相思。	独孤及	江上代书寄裴使君	何江艰老畴祗能犹	五言律诗
障深闻道晚，根钝出尘难。浊劫相从惯，迷途自谓安。得知身垢妄，始喜额珠完。欲识真如理，君尝法味看。	独孤及	诣开悟禅师问心法次第寄韩	障根浊迷得始欲君	五言律诗
昨日看摇落，惊秋方怨咨。几经开口笑，复及看花时。世事空名束，生涯素发知。山山春草满，何处不相思。	独孤及	登后湖伤春怀京师故旧	昨惊几复世生山何	五言律诗
天书到法堂，朽质被荣光。自笑无功德，殊恩谬激扬。还登建礼署，犹忝会稽章。佳句惭相及，称仁岂易当。	独孤及	暮春于山谷寺上方遇恩命加	天朽自殊还犹佳称	五言律诗
殷疑曙霞染，巧类匣刀裁。不怕南风热，能迎小暑开。游蜂怜色好，思妇感年催。览赠添离恨，愁肠日几回。	独孤及	荅李滁州题庭前石竹花见寄	殷巧不能游思览愁	五言律诗
春物行将老，怀君意讵堪。朱颜因酒强，白发对花惭。日日思琼树，书书话玉潭。知同百口累，曷日办抽簪。	独孤及	得李滁州书以玉潭庄见托因	春怀朱白日书知曷	五言律诗
从来招隐地，未有剖符人。山水能成癖，巢夷拟独亲。猪肝无足累，马首敢辞勤。扫洒潭中月，他时望德邻。	独孤及	荅李滁州忆玉潭新居见寄	从未山巢猪马扫他	五言律诗
胶漆常投分，荆蛮各倦游。帝乡今独往，沟水便分流。甘作远行客，深惭不系舟。思君带将缓，岂直日三秋。	独孤及	将赴京答李纾赠别	胶荆帝沟甘深思岂	五言律诗
至公无暇日，高阁闭秋天。肘印拘王事，篱花思长年。绩成心不有，虑澹物犹牵。窃效泉鱼跃，因闻郢曲妍。	独孤及	和张大夫秋日有怀呈院中诸	至高肘篱绩虑窃因	五言律诗
上略当分阃，高情善闭关。忘机群动息，无战五兵闲。铃阁风传漏，书窗月满山。方知秋兴作，非惜二毛斑。	独孤及	和大夫秋夜书情即事	上高忘无铃书方非	五言律诗
谓子文章达，当年羽翼高。一经俄白首，三命尚青袍。未遇须藏器，安卑莫告劳。盘根傥相值，试用发硎刀。	独孤及	送虢州王录事之任	谓当一三未安盘试	五言律诗
临难敢横行，遭时取盛名。五兵常典校，四十又专城。浪逐楼船破，风从虎竹生。岛夷今可料，系颈有长缨。	独孤及	送长孙将军拜歙州之任	临遭五四浪风岛系	五言律诗
夙昔皆黄绶，差池复琐闱。上田无晚熟，逸翮果先飞。前路舟休系，故山云不归。王程傥未复，莫遣鲤书稀。	独孤及	送何员外使湖南	夙差上逸前故王莫	五言律诗
冢司方眘选，剧县得英髦。固是攀云渐，何嗟趋府劳。楚山迎驿路，汉水涨秋涛。骞翥方兹始，看君六翮高。	独孤及	送江陵全少卿赴府任	冢剧固何楚汉骞看	五言律诗
充赋名今遂，安亲事不违。甲科文比玉，归路锦为衣。海运同鹍化，风帆若鸟飞。知君到三迳，松菊有光辉。	独孤及	送虞秀才擢第归长沙	充安甲归海风知松	五言律诗
旧闻阳翟县，西接凤高山。作吏同山隐，知君处剧闲。少年当效用，远道岂辞艰。迟子扬名后，方期彩服还。	独孤及	送阳翟张主簿之任	旧西作知少远迟方	五言律诗
多君有奇略，投笔佐元戎。已佩郎官印，兼乘御史骢。使星随驿骑，归路有秋风。莫道无书札，他年怀袖空。	独孤及	送游员外赴淮西	多投已兼使归莫他	五言律诗
使君朱两轓，春日整东辕。芳草成皋路，青山凉水源。勉修循吏迹，以谢主人恩。当使仁风动，遥听舆颂喧。	独孤及	送马郑州	使春芳青勉以当遥	五言律诗
妙年能致身，陈力复安亲。不惮关山远，宁辞簿领勤。过江云满路，到县海为邻。每叹违心赏，吴门正早春。	独孤及	送义乌韦明府	妙陈不宁过到每吴	五言律诗
论齿弟兄列，为邦前后差。十年方一见，此别复何嗟。极目故关道，伤心南浦花。少时相忆处，招手望行车。	独孤及	送陈王府张长史还京	论为十此极伤少招	五言律诗
单醪敢献酢，曲沼荷经过。泛览亲鱼鸟，夤缘涉芰荷。剧谈增惠爱，美景借清和。明日汀洲草，依依奈别何。	独孤及	水西馆泛舟送王员外	单曲泛夤剧美明依	五言律诗
政成机不扰，心惬宴忘疲。去烛延高月，倾罍就小池。舞盘回雪动，弦奏跃鱼随。自是山公兴，谁令下士知。	独孤及	李卿东池夜宴得池字	政心去倾舞弦自谁	五言律诗
是菊花开日，当君乘兴秋。风前孟嘉帽，月下庾公楼。酒解留征客，歌能破别愁。醉归无以赠，祗奉万年酬。	独孤及	九月九日李苏州东楼宴	是当风月酒歌醉祗	五言律诗
檀栾千亩绿，知是辟疆园。远岫当庭户，诸花覆水源。主人邀尽醉，林鸟助狂言。莫问愁多少，今皆付酒樽。	独孤及	萧文学山池宴集	檀知远诸主林莫今	五言律诗
三径何寂寂，主人山上山。亭空檐月在，水落钓矶闲。药院鸡犬静，酒垆苔藓班。知君少机事，当待暮云还。	独孤及	与韩侍御同寻李七舍人不遇	三主亭水药酒知当	五言律诗
数年音信断，不意在长安。马上相逢久，人中欲认难。一官今懒道，双鬓竟羞看。莫问生涯事，只应持钓竿。	郎士元	长安逢故人	数不马人一双莫只	五言律诗
高阁晴江上，重阳古戍闲。聊因送归客，更此望乡山。惜别心能醉，经秋鬓自斑。临流兴不尽，惆怅水云间。	郎士元	送韦湛判官	高重聊更惜经临惆	五言律诗
秋入长沙县，萧条旅宦心。烟波连桂水，官舍映枫林。云日楚天暮，沙汀白露深。遥知讼堂里，佳政在鸣琴。	郎士元	送长沙韦明府	秋萧烟官云沙遥佳	五言律诗
悠然富春客，忆与暮潮归。擢第人多羡，如君独步稀。乱流江渡浅，远色海山微。若访新安路，严陵有钓矶。	郎士元	送孙愿	悠忆擢如乱远若严	五言律诗
昨日三峰尉，今朝万里人。平生任孤直，岂是不防身。海雾多为瘴，山雷乍作邻。遥怜北户月，与子独相亲。	郎士元	送林宗配雷州	昨今平岂海山遥与	五言律诗
南去秋江远，孤舟兴自多。能将流水引，更入洞庭波。夏口帆初上，浔阳雁正过。知音在霄汉，佐郡岂蹉跎。	郎士元	送洪州李别驾之任	南孤能更夏浔知佐	五言律诗
锦车登陇日，边草正萋萋。旧好寻君长，新愁听鼓鼙。河源飞鸟外，雪岭大荒西。汉垒今犹在，遥知路不迷。	郎士元	送杨中丞和蕃	锦边旧新河雪汉遥	五言律诗
双旌汉飞将，万里授横戈。春色临边尽，黄云出塞多。鼓鼙悲绝漠，烽戍隔长河。莫断阴山路，天骄已请和。	郎士元	送李将军赴定州	双万春黄鼓烽莫天	五言律诗
雨余深巷静，独酌送残春。车马虽嫌僻，莺花不弃贫。虫丝黏户网，鼠迹印床尘。借问山阳会，如今有几人。	郎士元	送张南史	雨独车莺虫鼠借如	五言律诗
东南富春渚，曾是谢公游。今日奚生去，新安江正秋。水清迎过客，霜叶落行舟。遥想赤亭下，闻猿应夜愁。	郎士元	送奚贾归吴	东曾今新水霜遥闻	五言律诗
皎然青琐客，何事动行轩。苦节酬知己，清吟去掖垣。秋城临海树，寒月上营门。邹鲁诗书国，应无鼙鼓喧。	郎士元	送裴补阙入河南幕	皎何苦清秋寒邹应	五言律诗
游吴还适越，来往任风波。复送王孙去，其如春草何。岸明残雪在，潮满夕阳多。季子留遗庙，停舟试一过。	郎士元	送韩司直路出延陵	游来复其岸潮季停	五言律诗
暮蝉不可听，落叶岂堪闻。共是悲秋客，那知此路分。荒城背流水，远雁入寒云。陶令门前菊，余花可赠君。	郎士元	盩厔县郑𥐟宅送钱大	暮落共那荒远陶余	五言律诗
已知成傲吏，复见解朝衣。应向丹阳郭，秋山独掩扉。草堂连古寺，江日动晴晖。一别沧州远，兰桡几岁归。	郎士元	送元诜还丹阳别业	已复应秋草江一兰	五言律诗
萦回枫叶岸，留滞木兰桡。吴岫新经雨，江天正落潮。故人劳见爱，行客自无憀。若问前程事，孤云入剡遥。	郎士元	朱方南郭留别皇甫冉	萦留吴江故行若孤	五言律诗
常知罢官意，果与世人疏。复此凉风起，仍闻濠上居。故山期采菊，秋水忆观鱼。一去蓬蒿径，羡君闲有余。	郎士元	赠张五𬤇归濠州别业	常果复仍故秋一羡	五言律诗
暂屈文为吏，聊将禄代耕。金陵且不远，山水复多名。楚塞因高出，寒潮入夜生。离心逐春草，直到建康城。	郎士元	送王司马赴润州	暂聊金山楚寒离直	五言律诗
谁能绣衣客，肯驻木兰舟。连雁沙边至，孤城江上秋。归帆背南浦，楚塞入西楼。何处看离思，沧波日夜流。	郎士元	石城馆酬王将军	谁肯连孤归楚何沧	五言律诗
敛屦入寒竹，安禅过漏声。高松残子落，深井冻痕生。罢磬风枝动，悬灯雪屋明。何当招我宿，乘月上方行。	郎士元	冬夕寄青龙寺源公	敛安高深罢悬何乘	五言律诗
适楚岂吾愿，思归秋向深。故人江楼月，永夜千里心。叶落觉乡梦，鸟啼惊越吟。寥寥更何有，断续空城砧。	郎士元	宿杜判官江楼	适思故永叶鸟寥断	五言律诗
寒皋那可望，旅望又初还。迢遰高楼上，萧条旷野闲。暮晴依远水，秋兴属连山。浮客时相见，霜凋动翠颜。	郎士元	登丹阳北楼	寒旅迢萧暮秋浮霜	五言律诗
草露经前代，津梁及后人。此方今示灭，何国更分身。月色空知夜，松阴不记春。犹怜下生日，应在一微尘。	郎士元	双林寺谒傅大士	草津此何月松犹应	五言律诗
懒寻芳草径，来接侍臣筵。山色知残雨，墙阴觉暮天。莺啼汉宫柳，花隔杜陵烟。地与东城接，春光醉目前。	郎士元	春宴张舍人宅	懒来山墙莺花地春	五言律诗
直道多不偶，美才应息机。灞陵春欲暮，云海独言归。为客成白首，入门嗟布衣。莼羹若可忆，惭出掩柴扉。	郎士元	赠万生下第还吴	直美灞云为入莼惭	五言律诗
远近作人天，王城指日边。宰君迎说法，童子伴随缘。到处花为雨，行时杖出泉。今宵松月下，开阁想安禅。	郎士元	送大德讲时河东徐明府招	远王宰童到行今开	五言律诗
高僧本姓竺，开士旧名林。一入春山里，千峰不可寻。新年芳草遍，度日白云深。欲问微官去，悬知讶此心。	郎士元	赴无锡别灵一上人	高开一千新度欲悬	五言律诗
逸人归路远，弟子出山迎。服药颜犹驻，耽书癖已成。柴扉多岁月，藜杖见公卿。更作儒林传，应须载姓名。	郎士元	送韦逸人归钟山	逸弟服耽柴藜更应	五言律诗
秋兴因危堞，归心过远山。风霜征雁早，江海旅人还。驿树寒仍密，渔舟晚更闲。仲宣何所赋，秪欲滞柴关。	郎士元	登无锡北楼	秋归风江驿渔仲秪	五言律诗
多时仙掖里，色并翠琅玕。幽意含烟月，清阴庇蕙兰。枝繁宜露重，叶老爱天寒。竟日双鸾止，孤吟为一看。	郎士元	和王相公题中书丛竹寄上元	多色幽清枝叶竟孤	五言律诗
楚客秋多兴，江林月渐生。细枝凉叶动，极浦早鸿声。胜赏睽前夕，新诗报远情。曲高惭和者，惆怅闭寒城。	郎士元	酬萧二十七侍御初秋言怀	楚江细极胜新曲惆	五言律诗
草深那可访，地久阻相传。散漫三秋雨，疏芜万里烟。都迷采兰处，强记馆娃年。客有游吴者，临风思眇然。	郎士元	赋得长洲苑送李惠	草地散疏都强客临	五言律诗
世路还相见，偏堪泪满衣。那能郢门别，独向邺城归。平楚看蓬转，连山望鸟飞。苍苍岁阴暮，况复惜驰晖。	郎士元	别房士清	世偏那独平连苍况	五言律诗
衰病已经年，西峰望楚天。风光欺鬓发，秋色换山川。寂寞浮云外，支离汉水边。平生故人远，君去话潸然。	郎士元	送彭偃房由赴朝因寄钱大郎	衰西风秋寂支平君	五言律诗
未习风波事，初为东越游。露沾湖草晚，月照海山秋。梅市门何处，兰亭水向流。西兴待潮信，落日满孤舟。	郎士元	送李遂之越	未初露月梅兰西落	五言律诗
从军非陇头，师在古徐州。气劲三河卒，功全万户侯。元戎阃外略，才子握中筹。莫听关山曲，还生塞上愁。	郎士元	送郑正则徐州行营	从师气功元才莫还	五言律诗
墟落岁阴暮，桑榆烟景昏。蝉声静空馆，雨色隔秋原。归客不可望，悠然林外村。终当报芸阁，携手醉柴门。	郎士元	送钱拾遗归兼寄刘校书	墟桑蝉雨归悠终携	五言律诗
昨日始闻莺，今朝蝉又鸣。朱颜向华发，定是几年程。故国白云远，闲居青草生。因垂数行泪，书寄十年兄。	郎士元	闻蝉寄友人	昨今朱定故闲因书	五言律诗
一岁一归宁，凉天数骑行。河来当塞曲，山远与沙平。纵猎旗风卷，听笳帐月生。新鸿引寒色，回日满京城。	郎士元	送李骑曹之灵武宁侍	一凉河山纵听新回	五言律诗
萦回枫叶岸，留滞木兰桡。吴岫新经雨，江天正落潮。故人劳见爱，行客自无聊。君问前程事，孤云入剡遥。	皇甫冉	润州南郭留别	萦留吴江故行君孤	五言律诗
尧心知稼穑，精意绕山川。风雨神只应，笙镛诏命传。沐兰秪扫地，酌桂伫灵仙。拂雾陈金策，焚香拜玉筵。	皇甫冉	祭张公洞二首一	尧精风笙沐酌拂焚	五言律诗
云开小有洞，日出大罗天。三鸟随王母，双童翊子先。何时种核桃，几度看桑田。倏忽烟霞散，空岩骑吏旋。	皇甫冉	祭张公洞二首二	云日三双何几倏空	五言律诗
巫峡见巴东，迢迢出半空。云藏神女馆，雨到楚王宫。朝暮泉声落，寒暄树色同。清猿不可听，偏在九秋中。	皇甫冉	巫山峡	巫迢云雨朝寒清偏	五言律诗
长安九城路，戚里五侯家。结束趋平乐，联翩抵狭斜。高楼临远水，复道出繁花。唯见相如宅，蓬门度岁华。	皇甫冉	长安路	长戚结联高复唯蓬	五言律诗
时人多不见，出入五湖间。寄酒全吾道，移家爱远山。更看秋草暮，欲共白云还。虽在风尘裹，陶潜身自闲。	皇甫冉	送朱逸人	时出寄移更欲虽陶	五言律诗
西陵遇风处，自古是通津。终日空江上，云山若待人。汀洲寒事早，鱼鸟兴情新。回望山阴路，心中有所亲。	皇甫冉	西陵寄灵一上人	西自终云汀鱼回心	五言律诗
高僧本姓竺，开士旧名林。一入春山里，千峰不可寻。新年芳草遍，终日白云深。欲徇微官去，悬知讶此心。	皇甫冉	赴无锡寄别灵一净虚二上人	高开一千新终欲悬	五言律诗
中司龙节贵，上客虎符新。地控吴襟带，才高汉缙绅。泛舟应度腊，入境便行春。处处歌来暮，长江建业人。	皇甫冉	独孤中丞筵陪饯韦君赴升州	中上地才泛入处长	五言律诗
不见关山去，何时到郯中。已闻成竹木，更道长儿童。篱落云常聚，村墟水自通。朝朝忆玄度，非是对清风。	皇甫冉	送王绪剡中	不何已更篱村朝非	五言律诗
辛勤万里道，箫索九秋残。月照闽中夜，天凝海上寒。王程无地远，主意在人安。遥寄登楼作，空知行路难。	皇甫冉	酬李郎中侍御秋夜登福州城	辛箫月天王主遥空	五言律诗
何处多明月，津亭暑夜深。烟霞不可望，云树更沉沉。好是吴中隐，仍为洛下吟。微官朝复夕，牵强亦何心。	皇甫冉	同李司直诸公暑夜南余馆	何津烟云好仍微牵	五言律诗
支公身欲老，长在沃州多。慧力堪传教，禅功久伏魔。山云随坐夏，江草伴头陀。借问回心后，贤愚去几何。	皇甫冉	赠普门上人	支长慧禅山江借贤	五言律诗
秋兴因危堞，归心过远山。风霜征雁早，江海旅人闲。驿树寒仍密，渔舟晚自还。仲宣何所赋，秪叹在荆蛮。	皇甫冉	与诸公同登无锡北楼	秋归风江驿渔仲秪	五言律诗
玉佩石榴裙，当年嫁使君。专房犹见宠，倾国众皆闻。歌舞常无对，幽明忽此分。阳台千万里，何处作朝云。	皇甫冉	同李苏州伤美人	玉当专倾歌幽阳何	五言律诗
人群不相见，乃在白云间。问我将何适，羡君今独闲。朝朝汲淮水，暮暮上龟山。幸已安贫定，当从鬓发斑。	皇甫冉	题魏仲光淮山所居	人乃问羡朝暮幸当	五言律诗
从军非陇头，师在古徐州。气劲三河卒，功多万里侯。元戎阃外令，才子幄中筹。莫听关山曲，还生出塞愁。	皇甫冉	送郑判官赴徐州	从师气功元才莫还	五言律诗
由来山水客，复道向新安。半是乘潮便，全非行路难。晨装林月在，野饭浦沙寒。严子千年后，何人钓旧滩。	皇甫冉	送顾苌往新安	由复半全晨野严何	五言律诗
淮海风涛起，江关忧思长。同悲鹊绕树，独作雁随阳。山晚云初雪，汀寒月照霜。由来濯缨处，渔父爱沧浪。	皇甫冉	途中送权三兄弟	淮江同独山汀由渔	五言律诗
功成方自得，何事学干求。果以浮名误，深贻达士羞。九江连涨海，万里任虚舟。岁晚同怀客，相思波上鸥。	皇甫冉	落第后东游留别	功何果深九万岁相	五言律诗
东皋若近远，苦雨隔还期。闺岁风霜晚，山田收获迟。茅檐燕去后，樵路菊黄时。平子游都久，知君坐见嗤。	皇甫冉	寄刘八山中	东苦闺山茅樵平知	五言律诗
重阳秋已晚，千里信仍稀。何处登高望，知君正忆归。还当采时菊，定未授寒衣。欲识离居恨，郊园正掩扉。	皇甫冉	九日寄郑丰	重千何知还定欲郊	五言律诗
对酒闲斋晚，开轩腊雪时。花飘疑节候，色净润帘帷。委树寒枝弱，萦空去雁迟。自然堪访戴，无复四愁诗。	皇甫冉	刘方平西斋对雪	对开花色委萦自无	五言律诗
寂然空伫立，往往报疏钟。高馆谁留客，东南二室峰。川原通霁色，田野变春容。惆怅层城暮，犹言归路逢。	皇甫冉	福先寺寻湛然寺主不见	寂往高东川田惆犹	五言律诗
人闲当岁暮，田野尚逢迎。莱子多嘉庆，陶公得此生。寒芜连古渡，云树近严城。鸡黍无辞薄，贫交但贵情。	皇甫冉	与张𬤇宿刘八城东庄	人田莱陶寒云鸡贫	五言律诗
医王犹有疾，妙理竞难穷。饵药应随病，观身转悟空。地闲花欲雨，窗冷竹生风。几日东林去，门人待远公。	皇甫冉	问正上人疾	医妙饵观地窗几门	五言律诗
冰结杨柳津，从吴去入秦。徒云还上国，谁为作中人。驿树同霜霰，渔舟伴苦辛。相如求一谒，词赋远随身。	皇甫冉	送窦十九叔向赴京	冰从徒谁驿渔相词	五言律诗
平明登古戍，徙倚待寒潮。江海方回合，云林自寂寥。讵能知远近，徒见荡烟霄。即此沧洲路，嗟君久折腰。	皇甫冉	登石城戍望海寄诸暨严少府	平徙江云讵徒即嗟	五言律诗
露冕临平楚，寒城带早霜。时同借河内，人是卧淮阳。积水澄天堑，连山入帝乡。因高欲见下，非是爱秋光。	皇甫冉	和樊润州秋日登城楼	露寒时人积连因非	五言律诗
江上春常早，闽中客去稀。登山怨迢递，临水惜芳菲。烟树何时尽，风帆几日归。还看复命处，盛府有光辉。	皇甫冉	送蒋评事往福州	江闽登临烟风还盛	五言律诗
入贡列诸生，诗书业早成。家承孔圣后，身有鲁儒名。楚水通荥浦，春山拥汉京。爱君方弱冠，为赋少年行。	皇甫冉	送孔党赴举	入诗家身楚春爱为	五言律诗
一帆何处去，正在望中微。浦迥摇空色，汀回见落晖。每争高鸟度，能送远人归。偏似南浮客，悠扬无所依。	皇甫冉	齐郎中筵赋得的的帆向浦留	一正浦汀每能偏悠	五言律诗
采茶非采菉，远远上层崖。布叶春风暖，盈筐白日斜。旧知山寺路，时宿野人家。借问王孙草，何时泛椀花。	皇甫冉	送陆鸿渐栖霞寺采茶	采远布盈旧时借何	五言律诗
云林不可望，溪水更悠悠。共载人皆客，离家春是秋。远山方对枕，细雨莫回舟。来往南徐路，多为芳草留。	皇甫冉	泊丹阳与诸人同舟至马林溪	云溪共离远细来多	五言律诗
由来咏团扇，今已值秋风。事逐时皆往，恩无日再中。早鸿闻上苑，寒露下深宫。颜色年年谢，相如赋岂工。	皇甫冉	婕妤怨	由今事恩早寒颜相	五言律诗
旗鼓军威重，关山客路赊。待封甘度陇，回首不思家。城下春山路，营中瀚海沙。河源虽万里，音信寄来查。	皇甫冉	送客	旗关待回城营河音	五言律诗
昔闻玄度宅，门向会稽峰。君住东湖下，清风继旧踪。秋深临水月，夜半隔山钟。世故多离别，良宵讵可逢。	皇甫冉	秋夜宿严维宅	昔门君清秋夜世良	五言律诗
出家童子岁，爱此雪山人。长路经千里，孤云伴一身。水中应见月，草上岂伤春。永日空林下，心将何物亲。	皇甫冉	送安律师	出爱长孤水草永心	五言律诗
天仗星辰转，霜冬景气和。树含温液润，山入缭垣多。丞相金钱赐，平阳玉辇过。鲁儒求一谒，无路独如何。	皇甫冉	温泉即事	天霜树山丞平鲁无	五言律诗
虽是寻山客，还同慢世人。读书惟务静，无褐不忧贫。野色春冬树，鸡声远近邻。郄公即吾友，合与尔相亲。	皇甫冉	送薛秀才	虽还读无野鸡郄合	五言律诗
江城闻鼓角，旅宿复何如。寒月此宵半，春风旧岁余。徒云资薄禄，未必胜闲居。见欲扁舟去，谁能畏简书。	皇甫冉	酬李司兵直夜见寄	江旅寒春徒未见谁	五言律诗
莫叹辞家远，方看佐郡荣。长林通楚塞，高岭见秦城。雪向峣关下，人从郢路迎。翩翩骏马去，自是少年行。	皇甫冉	送唐别驾赴郢州	莫方长高雪人翩自	五言律诗
出送东方骑，行安南楚人。城池春足雨，风俗夜迎神。郢路逢归客，湘川问去津。争看使君度，皂盖雪中新。	皇甫冉	送李使君赴邵州	出行城风郢湘争皂	五言律诗
礼盛追崇日，人知友悌恩。旧居从代邸，新陇入文园。鸿宝仙书秘，龙旗帝服尊。苍苍松里月，万古此高原。	皇甫冉	故齐王赠承天皇帝挽歌	礼人旧新鸿龙苍万	五言律诗
徂谢年方久，哀荣事独稀。虽殊百两迓，同是九泉归。诏使归金策，神人送玉衣。空山竟不从，宁肯学湘妃。	皇甫冉	赠恭顺皇后挽歌	徂哀虽同诏神空宁	五言律诗
何事休官早，归来作郑人。云山随伴侣，伏腊见乡亲。南亩无三径，东林寄一身。谁当便静者，莫使甑生尘。	皇甫冉	寄郑二侍御归新郑无碍寺所	何归云伏南东谁莫	五言律诗
直到群峰下，应无累日程。高车入郡舍，流水出关城。草色田家迥，槐阴府吏迎。还将海沂咏，籍甚汉公卿。	皇甫冉	送荣别驾赴华州	直应高流草槐还籍	五言律诗
故垒烟尘后，新军河塞间。金貂宠汉将，玉节度萧关。澶漫沙中雪，依稀汉口山。人知窦车骑，计日勒铭还。	皇甫冉	送常大夫加散骑常侍赴朔方	故新金玉澶依人计	五言律诗
岐路穷无极，长江九派分。行人随旅雁，楚树入湘云。久在征南役，何殊蓟北勋。离心不可问，岁暮雪纷纷。	皇甫冉	送柳八员外赴江西	岐长行楚久何离岁	五言律诗
登山自补屐，访友不赍粮。坐啸青枫晚，行吟白日长。人烟隔水见，草气入林香。谁作招寻侣，清斋宿紫阳。	皇甫冉	又送陆潜夫茅山寻友	登访坐行人草谁清	五言律诗
三年期上国，万里自东溟。曲盖遵长道，油幢憩短亭。楚云山隐隐，淮雨草青青。康乐多新兴，题诗纪所经。	皇甫冉	送卢郎中使君赴京	三万曲油楚淮康题	五言律诗
但见全家去，宁知几日还。白云迎谷口，流水出人间。冠冕情遗世，神仙事满山。其中应有物，岂贵一身闲。	皇甫冉	送郑员外入茅山居	但宁白流冠神其岂	五言律诗
已能持律藏，复去礼禅亭。长老偏摩顶，时流尚诵经。独行寒野旷，旅宿远山青。眷属空相望，鸿飞已杳冥。	皇甫冉	送志弥师往淮南	已复长时独旅眷鸿	五言律诗
本在胡笳曲，今从汉将营。浓阴方待庇，弱植岂无情。比雪花应吐，藏乌叶未成。五株蒙远赐，应使号先生。	皇甫冉	谢韦大夫柳栽	本今浓弱比藏五应	五言律诗
故山闻独往，樵路忆相从。冰结泉声绝，霜清野翠浓。篱边颍阳道，竹外少姨峰。日夕田家务，寒烟隔几重。	皇甫冉	寄刘方平大谷田家	故樵冰霜篱竹日寒	五言律诗
家贫不自给，求禄为荒年。调补无高位，卑栖屈此贤。江山欲霜雪，吴楚接风烟。相去诚非远，离心亦渺然。	皇甫冉	送田济之扬州赴选	家求调卑江吴相离	五言律诗
吹角出塞门，前瞻即胡地。三军尽回首，皆洒望乡泪。转念关山长，行看风景异。由来征戍客，负得轻生义。	皇甫冉	出塞	吹前三皆转行由负	五言律诗
风沙悲久戍，雨雪更劳师。绝漠无人境，将军苦战时。山川迷向背，氛雾失旌旗。徒念天涯隔，中人芳草期。	皇甫冉	雨雪	风雨绝将山氛徒中	五言律诗
离堂徒䜩语，行子但悲辛。虽是还家路，终为陇上人。先秋雪已满，近夏草初新。唯有闻羌笛，梅花曲里春。	皇甫冉	送刘兵曹还陇山居	离行虽终先近唯梅	五言律诗
共结寻真会，还当退食初。炉烟云气合，林叶雨声余。溽暑销珍簟，浮凉入绮疏。归心从念远，怀此复何如。	皇甫冉	同裴少府安居寺对雨	共还炉林溽浮归怀	五言律诗
深山秋事早，君去复何如。裛露收新稼，迎寒葺旧庐。题诗即招隐，作赋是闲居。别后空相忆，嵇康懒寄书。	皇甫冉	送元晟归潜山所居	深君裛迎题作别嵇	五言律诗
不向新安去，那知江路长。猿声比庐霍，水色胜潇湘。驿树收残雨，渔家带夕阳。何须愁旅泊，使者有辉光。	皇甫冉	送康判官往新安赋得江路西	不那猿水驿渔何使	五言律诗
孤烟灵洞远，积雪满山寒。松柏凌高殿，莓苔封古坛。客来清夜久，仙去白云残。明日开金箓，焚香更沐兰。	皇甫冉	宿洞灵观	孤积松莓客仙明焚	五言律诗
乞还方未遂，日夕望云林。况复逢春草，何劳问此心。闭门公务散，枉策故情深。遥夜他乡酒，同君梁甫吟。	皇甫冉	酬卢十一过宿	乞日况何闭枉遥同	五言律诗
淮海各联翩，三年方一见。素心终不易，玄发何须变。旧国想平陵，春山满阳羡。邻鸡莫遽唱，共惜良夜晏。	皇甫冉	酬裴十四	淮三素玄旧春邻共	五言律诗
春雪偏当夜，暄风却变寒。庭深不复扫，城晓更宜看。命酒闲令酌，披蓑晚未冠。连营鼓角动，忽似战桑干。	皇甫冉	奉和对雪	春暄庭城命披连忽	五言律诗
惆怅烟郊晚，依然此送君。长河隔旅梦，浮客伴孤云。淇上春山直，黎阳大道分。西陵倘一吊，应有士衡文。	皇甫冉	送萧献士	惆依长浮淇黎西应	五言律诗
卖药何为者，逃名市井居。唯通远山信，因致逸人书。已报还丹效，全将世事疏。秋风景溪里，萧散寄樵渔。	皇甫冉	卖药人处得南阳朱山人书	卖逃唯因已全秋萧	五言律诗
分务江南远，留欢幕下荣。枫林萦楚塞，水驿到湓城。岸草知春晚，沙禽好夜惊。风帆几泊处，处处暮潮清。	皇甫冉	送裴员外往江南	分留枫水岸沙风处	五言律诗
落日凭危堞，春风似故乡。川流通楚塞，山色绕徐方。壁垒依寒草，旌旗动夕阳。元戎资上策，南亩起耕桑。	皇甫冉	奉和王相公早春登徐州城	落春川山壁旌元南	五言律诗
吏散重门掩，僧来闭阁闲。远心驰北阙，春兴寄东山。草长风光里，莺喧静默间。芳辰不可住，惆怅暮禽还。	皇甫冉	奉和对山僧	吏僧远春草莺芳惆	五言律诗
东洛居贤相，南方待本师。旌麾俨欲动，杯锡杳仍迟。积雪迷何处，惊风泊几时。大臣能护法，况有故山期。	皇甫冉	奉和待勤照上人不至	东南旌杯积惊大况	五言律诗
古庙风烟积，春城车骑过。方修汉祖祀，更使沛童歌。寝帐巢禽出，香烟水雾和。神心降福处，应在故乡多。	皇甫冉	奉和汉祖庙下之作	古春方更寝香神应	五言律诗
凝阴晦长箔，积雪满通川。征客寒犹去，愁人昼更眠。谢家兴咏日，汉将出师年。闻有招寻兴，随君访戴船。	皇甫冉	和朝郎中扬子玩雪寄山阴严	凝积征愁谢汉闻随	五言律诗
暝色赴春愁，归人南渡头。渚烟空翠合，滩月碎光流。澧浦饶芳草，沧浪有钓舟。谁知放歌客，此意正悠悠。	皇甫冉	归渡洛水	暝归渚滩澧沧谁此	五言律诗
一心求妙道，几岁候真师。丹灶今何在，白云无定期。昆仑烟景绝，汗漫往还迟。君但焚香待，人间到有时。	皇甫冉	酬崔侍御期籍道士不至兼寄	一几丹白昆汗君人	五言律诗
时鸟催春色，离人惜岁华。远山随拥传，芳草引还家。北固潮当阔，西陵路稍斜。纵令寒食过，犹有镜中花。	皇甫冉	徐州送丘侍御之越	时离远芳北西纵犹	五言律诗
延陵初罢讲，建业去随缘。翻译推多学，坛场最少年。浣衣逢野水，乞食向人烟。遍礼南朝寺，焚香古像前。	皇甫冉	送延陵陈法师赴上元	延建翻坛浣乞遍焚	五言律诗
历历缘荒岸，溟溟入远天。每同沙草发，长共水云连。摇落潮风早，离披海雨偏。故伤游子意，多在客舟前。	皇甫冉	赋得海边树	历溟每长摇离故多	五言律诗
沃州传教后，百衲老空林。虑尽朝昏磬，禅随坐卧心。鹤飞湖草迥，门闭野云深。地与天台接，中峰早晚寻。	皇甫冉	题昭上人房	沃百虑禅鹤门地中	五言律诗
远送临川守，还同康乐侯。岁时徒改易，今古接风流。五马嘶长道，双旌向本州。乡心寄西北，应上郡城楼。	皇甫冉	送李使君赴抚州	远还岁今五双乡应	五言律诗
北固多陈迹，东山复盛游。铙声发大道，草色引行驺。此地何时有，长江自古流。频随公府步，南客寄徐州。	皇甫冉	同樊润州游郡东山	北东铙草此长频南	五言律诗
东林初结构，已有晚钟声。窗户背流水，房廊半架城。远山重叠见，芳草浅深生。每与君携手，多烦长老迎。	皇甫冉	酬裴补阙吴寺见寻	东已窗房远芳每多	五言律诗
湘竹殊堪制，齐纨且未工。幸亲芳袖日，尤带旧林风。掩笑歌筵里，传书卧阁中。竟将为别赠，宁与合欢同。	皇甫冉	题竹扇赠别	湘齐幸尤掩传竟宁	五言律诗
湖上孤帆别，江南谪宦归。前程愁更远，临水泪沾衣。云梦春山遍，潇湘过客稀。武陵招我隐，岁晚闭柴扉。	皇甫冉	归阳羡兼送刘八长卿	湖江前临云潇武岁	五言律诗
晚日照楼边，三军拜峡前。白云随浪散，青壁与山连。万岭岷峨雪，千家橘柚川。还如赴河内，天上去经年。	皇甫冉	送夔州班使君	晚三白青万千还天	五言律诗
车马长安道，谁知大隐心。蛮僧留古镜，蜀客寄新琴。晒药竹斋暖，捣茶松院深。思君一相访，残雪似山阴。	皇甫冉	寻戴处士	车谁蛮蜀晒捣思残	五言律诗
苍苍松桂阴，残月半西岑。素壁寒灯暗，红炉夜火深。厨开山鼠散，钟尽岭猿吟。行役方如此，逢师懒话心。	皇甫冉	早发中严寺别契上人	苍残素红厨钟行逢	五言律诗
世故还相见，天涯共向东。春归江海上，人老别离中。郡吏名何晚，沙鸥道自同。甘泉须早献，且莫叹飘蓬。	皇甫冉	逢庄纳因赠	世天春人郡沙甘且	五言律诗
逸人归路远，弟子出山迎。服药颜虽驻，耽书癖已成。柴扉度岁月，藜杖见公聊。更作儒林传，还应有姓名。	皇甫冉	送韦山人归钟山所居	逸弟服耽柴藜更还	五言律诗
花宫难久别，道者忆千灯。残雪入林路，深山归寺僧。日光依嫩草，泉响滴春冰。何用求方便，看心是一乘。	皇甫冉	送普门上人	花道残深日泉何看	五言律诗
白首南朝女，愁听异域歌。收兵颉利国，饮马胡芦河。毳布腥膻久，穹庐岁月多。雕巢城上宿，吹笛泪滂沱。	皇甫冉	怨回纥歌二首一	白愁收饮毳穹雕吹	五言律诗
祖席驻征棹，开帆信候潮。隔烟桃叶泣，吹管杏花飘。船去鸥飞阁，人归尘上桥。别离惆怅泪，江路湿红蕉。	皇甫冉	怨回纥歌二首二	祖开隔吹船人别江	五言律诗
楚国巫山秀，清猿日夜啼。万重春树合，十二碧峰齐。峡出朝云下，江来暮雨西。阳台归路直，不畏向家迷。	刘方平	鼓吹曲辞巫山高	楚清万十峡江阳不	五言律诗
神女藏难识，巫山秀莫群。今宵为大雨，昨日作孤云。散漫愁巴峡，徘徊恋楚君。先王为立庙，春树几氛氲。	刘方平	巫山神女	神巫今昨散徘先春	五言律诗
新岁芳梅树，繁花四面同。春风吹渐落，一夜几枝空。少妇今如此，长城恨不穷。莫将辽海雪，来比后庭中。	刘方平	梅花落	新繁春一少长莫来	五言律诗
遗令奉君王，嚬蛾强一妆。岁移陵树色，恩在舞衣香。玉座生秋气，铜台下夕阳。泪痕沾井干，舞袖为谁长。	刘方平	铜雀妓	遗嚬岁恩玉铜泪舞	五言律诗
旅梦何时尽，征途望每赊。晚秋淮上水，新月楚人家。猿啸空山近，鸿飞极浦斜。明朝南岸去，言折桂枝花。	刘方平	秋夜思	旅征晚新猿鸿明言	五言律诗
林塘夜发舟，虫响荻飕飕。万影皆因月，千声各为秋。岁华空复晚，乡思不堪愁。西北浮云外，伊川何处流。	刘方平	秋夜泛舟	林虫万千岁乡西伊	五言律诗
官渡初杨柳，风来亦动摇。武昌行路好，应为最长条。叶映黄鹂夕，花繁白雪朝。年年攀折意，流恨入纤腰。	刘方平	折杨枝	官风武应叶花年流	五言律诗
夕殿别君王，宫深月似霜。人幽在长信，萤出向昭阳。露浥红兰湿，秋凋碧树伤。惟当合欢扇，从此箧中藏。	刘方平	班婕妤	夕宫人萤露秋惟从	五言律诗
南陌春风早，东邻曙色斜。一花开楚国，双燕入卢家。眠罢梳雪髻，妆成上锦车。谁知如昔日，更浣越溪纱。	刘方平	新春	南东一双眠妆谁更	五言律诗
烟深载酒入，但觉暮川虚。映水见山火，鸣榔闻夜渔。爱兹山水趣，忽与人世疏。无暇然官烛，中流有望舒。	阎防	与永乐诸公夜泛黄河作	烟但映鸣爱忽无中	五言律诗
自为洛阳客，夫子吾知音。爱义能下士，时人无此心。奈何离居夜，巢鸟飞空林。愁坐至月上，复闻南邻砧。	薛据	冬夜寓居寄储太祝	自夫爱时奈巢愁复	五言律诗
高鉴清洞彻，儒风入进难。诏书增宠命，才子益能官。门带山光晚，城临江水寒。唯余好文客，时得咏幽兰。	薛据	题丹阳陶司马厅壁	高儒诏才门城唯时	五言律诗
凉风已袅袅，露重木兰枝。独上高楼望，行人远不知。轻寒入洞户，明月满秋池。燕去鸿方至，年年是别离。	姚系	杂曲歌辞古离别	凉露独行轻明燕年	五言律诗
悠然云间月，复此照池塘。泫露苍茫湿，沉波澹滟光。应门当未曙，歌吹满昭阳。远近徒伤目，清辉霭自长。	姚系	野居池上看月	悠复泫沉应歌远清	五言律诗
袅袅柳杨枝，当轩杂珮垂。交阴总共密，分条各自宜。因依似永久，揽结更伤离。爱此阳春色，秋风莫遽吹。	姚系	庭柳	袅当交分因揽爱秋	五言律诗
飞阁青霞里，先秋独早凉。天花映窗近，月桂拂檐香。华岳三峰小，黄河一带长。空间指归路，烟际有垂杨。	褚朝阳	登圣善寺阁	飞先天月华黄空烟	五言律诗
陆海披晴雪，千旗猎早阳。岳临秦路险，河绕汉垣长。行漏通𫛛鹊，离宫接建章。都门信宿近，歌舞从周王。	韦济	奉和圣制次琼岳应制	陆千岳河行离都歌	五言律诗
蜀郡将之远，城南万里桥。衣缘乡泪湿，貌以客愁销。地富鱼为米，山芳桂是樵。旅游唯得酒，今日过明朝。	田澄	成都为客作	蜀城衣貌地山旅今	五言律诗
美人何荡漾，湖上风日长。玉手欲有赠，裴回双明珰。歌声随绿水，怨色起青阳。日暮还家望，云波横洞房。	刘眘虚	江南曲	美湖玉裴歌怨日云	五言律诗
海上正摇落，客中还别离。同舟去未已，远送新相知。流水意何极，满尊徒尔为。从来菊花节，早已醉东篱。	刘眘虚	九日送人	海客同远流满从早	五言律诗
道由白云尽，春与青溪长。时有落花至，远随流水香。闲门向山路，深柳读书堂。幽映每白日，清辉照衣裳。	刘眘虚	阙题	道春时远闲深幽清	五言律诗
南望襄阳路，思君情转亲。偏知汉水广，应与孟家邻。在日贪为善，昨来闻更贫。相如有遗草，一为问家人。	刘眘虚	寄江滔求孟六遗文	南思偏应在昨相一	五言律诗
泊舟淮水次，霜降夕流清。夜久潮浸岸，天寒月近城。平沙依雁宿，候馆听鸡鸣。乡国云霄外，谁堪羁旅情。	韦建	泊舟盱眙	泊霜夜天平候乡谁	五言律诗
玉树起凉烟，凝情一叶前。别离伤晓镜，摇落思秋弦。汉垒关山月，胡笳塞北天。不知肠断梦，空绕几山川。	柳中庸	秋怨	玉凝别摇汉胡不空	五言律诗
红粉当三五，青娥艳一双。绮罗回锦陌，弦管入花江。落雁惊金弹，抛杯泻玉缸。谁知褐衣客，憔悴在书窗。	柳中庸	春思赠人	红青绮弦落抛谁憔	五言律诗
春暮越江边，春阴寒食天。杏花香麦粥，柳絮伴秋千。酒是芳菲节，人当桃李年。不知何处恨，已解入筝弦。	柳中庸	寒食戏赠	春春杏柳酒人不已	五言律诗
翠幕卷回廊，银灯开后堂。风惊拥砌叶，月冷满庭霜。绮席人将醉，繁弦夜未央。共怜今促席，谁道客愁长。	柳中庸	丁评事宅秋夜宴集	翠银风月绮繁共谁	五言律诗
夜渚带浮烟，苍茫晦远天。舟轻不觉动，缆急始知牵。听笛遥寻岸，闻香暗识莲。唯看去帆影，常恐客心悬。	柳中庸	夜渡江	夜苍舟缆听闻唯常	五言律诗
鹊印庆仍传，鱼轩宠莫先。从夫元凯贵，训子孟轲贤。龙是双归日，鸾非独舞年。哀荣今共尽，凄怆杜陵田。	李岑	西河郡太原守张夫人挽歌	鹊鱼从训龙鸾哀凄	五言律诗
结宇依青嶂，开轩对绿畴。树交花两色，溪合水同流。竹径春来扫，兰尊夜不收。逍遥自得意，鼓腹醉中游。	蒋冽	南溪别业	结开树溪竹兰逍鼓	五言律诗
冉冉红罗帐，开君玉楼上。画作同心鸟，衔花两相向。春风正可怜，吹暎绿窗前。妾意空相感，君心何处边。	蒋冽	古意	冉开画衔春吹妾君	五言律诗
鹊巢性本高，更在西山木。朝下清泉戏，夜近明月宿。非直避网罗，兼能免倾覆。岂忧五陵子，挟弹来相逐。	蒋冽	山行见鹊巢	鹊更朝夜非兼岂挟	五言律诗
神女归巫峡，明妃入汉宫。捣衣余石在，荐枕旧室空。行雨有时度，溪流何日穷。至今词赋里，凄怆写遗风。	蒋冽	巫山之阳香谿之阴明妃神女	神明捣荐行溪至凄	五言律诗
北望情何限，南行路转深。晚帆低荻叶，寒日下枫林。云白兰陵渚，烟青建业岑。江天秋向尽，无处不伤心。	蒋涣	途次维扬望京口寄白下诸公	北南晚寒云烟江无	五言律诗
三休寻磴道，九折步云霓。瀍涧临江北，郊原极海西。沙平瓜步出，树远绿杨低。南指晴天外，青峰是会稽。	蒋涣	登栖霞寺塔	三九瀍郊沙树南青	五言律诗
中禁夕沉沉，幽篁别作林。色连鸡树近，影落凤池深。为重凌霜节，能虚应物心。年年承雨露，长对紫庭阴。	卢象	和徐侍郎丛筿咏	中幽色影为能年长	五言律诗
白简尝持宪，黄图复尹京。能标百郡则，威肃一朝清。典秩崇三礼，临戍振五兵。更闻传世业，才子有高名。	蒋涣	故太常卿赠礼部尚书李公及	白黄能威典临更才	五言律诗
封树遵同穴，生平此共归。镜埋鸾已去，泉掩凤何飞。薤挽疑笳曲，松风思翟衣。扬名将宠赠，泉路满光辉。	蒋涣	故太常卿赠礼部尚书李公及	封生镜泉薤松扬泉	五言律诗
鸡犬渔舟里，长谣任兴行。即令邀客醉，已被远山迎。书笈将非重，荷衣着甚轻。谢安无个事，忽起为苍生。	陈孙	移耶溪旧居呈陈元初校书	鸡长即已书荷谢忽	五言律诗
鹊印庆仍传，鱼轩宠莫先。从夫元凯贵，训子孟轲贤。龙是双归日，鸾非独舞年。哀荣今共尽，凄怆杜陵田。	李岑	西河郡太原守张夫人挽歌	鹊鱼从训龙鸾哀凄	五言律诗
出山不见家，还山见家在。山门是门前，此去长樵采。青溪谁招隐，白发自相待。惟余涧底松，依依色不改。	王季友	还山留别长安知己	出还山此青白惟依	五言律诗
别离无远近，事欢情亦悲。不闻车轮声，后会将何时。去日忘寄书，来日乖前期。纵知明当返，一息千万思。	张彪	古别离	别事不后去来纵一	五言律诗
为别未几日，去日如三秋。犹疑望可见，日日上高楼。惟见分手处，白苹满芳洲。寸心宁死别，不忍生离忧。	赵征明	思归	为去犹日惟白寸不	五言律诗
不逐时人后，终年独闭关。家中贫自乐，石上卧常闲。坠栗添新味，寒花带老颜。侍臣当献纳，那得到空山。	秦系	晚秋拾遗朱放访山居	不终家石坠寒侍那	五言律诗
不饵住云溪，休丹罢药畦。杏花虚结子，石髓任成泥。扫地青牛卧，栽松白鹤栖。共知仙女丽，莫是阮郎妻。	秦系	题女道士居	不休杏石扫栽共莫	五言律诗
常恨相知晚，朝来枉数行。卧云惊圣代，拂石候仙郎。时果连枝熟，春醪满瓮香。贫家仍有趣，山色满湖光。	秦系	山中枉张宙员外书期访衡门	常朝卧拂时春贫山	五言律诗
终年常避喧，师事五千言。流水闲过院，春风与闭门。山茶邀上客，桂实落前轩。莫强教余起，微官不足论。	秦系	山中赠张正则评事	终师流春山桂莫微	五言律诗
湖里寻君去，樵风往返吹。树喧巢鸟出，路细葑田移。沤苎成鱼网，枯根是酒卮。老年唯自适，生事任群儿。	秦系	题镜湖野老所居	湖樵树路沤枯老生	五言律诗
从来席不暖，为尔便淹流。鸡黍今相会，云山昔共游。上帘宜晚景，卧簟觉新秋。身事何须问，余心正四愁。	秦系	早秋宿崔业居处	从为鸡云上卧身余	五言律诗
策杖政成时，清溪弄钓丝。当年潘子貌，避病沉侯诗。漉酒迎宾急，看花署字迟。杨梅今熟未，与我两三枝。	秦系	赠乌程杨苹明府	策清当避漉看杨与	五言律诗
忽道仙翁至，幽人学拜迎。华簪窥瓮牖，珍味代藜羹。洗砚鱼仍戏，移樽鸟不惊。兰亭攀叙却，会此越中营。	秦系	徐侍郎素未相识时携酒命馔	忽幽华珍洗移兰会	五言律诗
一似桃源隐，将令过客迷。碍冠门柳长，惊梦院莺啼。浇药泉流细，围碁日影低。举家无外事，共爱草萋萋。	秦系	春日闲居三首一	一将碍惊浇围举共	五言律诗
长谣朝复暝，幽独几人知。老鹤兼雏弄，丛篁带笋移。白云将袖拂，青镜出檐窥。邀取渔家叟，花间把酒卮。	秦系	春日闲居三首二	长幽老丛白青邀花	五言律诗
寂寂池亭里，轩窗间绿苔。游鱼牵荇没，戏鸟踏花摧。小径僧寻去，高峰鹿下来。中年曾屡辟，多病复迟回。	秦系	春日闲居三首三	寂轩游戏小高中多	五言律诗
白云知所好，柏叶幸加餐。石镜妻将照，仙书我借看。鸟来翻药椀，猿饮怕鱼竿。借问檐前树，何枝曾挂冠。	秦系	题石室山王宁所居	白柏石仙鸟猿借何	五言律诗
真人俄整舃，双鹤屡飞翔。恐入壶中住，须传肘后方。霓裳云气润，石径术苗香。一去何时见，仙家日月长。	秦系	送王道士	真双恐须霓石一仙	五言律诗
鸡犬渔舟里，长谣任兴行。那邀落日醉，已被远山迎。书箧将非重，荷衣着甚轻。谢安无个事，忽起为苍生。	秦系	将移耶溪旧居留赠严维秘书	鸡长那已书荷谢忽	五言律诗
衰草经行处，微灯旧道场。门人失谭柄，野鸟上禅床。科斗书空古，栴檀钵自香。今朝数行泪，却洒约公房。	秦系	秋日过僧惟则故院	衰微门野科栴今却	五言律诗
贱妾如桃李，君王若岁时。秋风一已劲，摇落不胜悲。寂寂苍苔满，沉沉绿草滋。繁华非此日，指辇竞何辞。	严武	班婕妤	贱君秋摇寂沉繁指	五言律诗
江畔长沙驿，相逢缆客船。大名诗独步，小郡海西偏。地湿愁飞𫛳，天炎畏贴鸢。去留俱失意，把臂共潸然。	韦迢	潭州留别杜员外院长	江相大小地天去把	五言律诗
北风昨夜雨，江上早来凉。楚岫千峰翠，湘潭一叶黄。故人湖外客，白首尚为郎。相忆无南雁，何时有报章。	韦迢	早发湘潭寄杜员外院长	北江楚湘故白相何	五言律诗
霞鞍金口骝，豹袖紫貂裘。家住丛台近，门前漳水流。唤人呈楚舞，借客试吴钩。见说秦兵至，甘心赴国雠。	郑锡	邯郸少年行	霞豹家门唤借见甘	五言律诗
秋尽初移幕，沾裳一送君。据鞍窥古堠，开灶𦶟寒云。登陇人回首，临关马顾群。从来断肠处，皆向此中分。	郑锡	陇头别	秋沾据开登临从皆	五言律诗
象弭插文犀，鱼肠莹䴙鹈。水声分陇咽，马色度关迷。晓幕胡沙惨，危烽汉月低。仍闻数骑将，更欲出辽西。	郑锡	度关山	象鱼水马晓危仍更	五言律诗
关山落叶秋，掩泪望营州。辽海云沙暮，幽燕旌斾愁。战余能送阵，身老未封侯。去国三千里，归心红粉楼。	郑锡	出塞	关掩辽幽战身去归	五言律诗
长门寒水流，高殿晓风秋。昨夜鸳鸯梦，还陪豹尾游。前鱼不解泣，共辇岂关羞。那及轻身燕，双飞上玉楼。	郑锡	玉阶怨	长高昨还前共那双	五言律诗
渭水通胡苑，轮台望汉关。帛书秋海断，锦字夜机闲。旅梦虫催晓，边心雁带还。惟余两乡思，一夕度关山。	郑锡	千里思	渭轮帛锦旅边惟一	五言律诗
春生岘首东，先煖习池风。拂水初含绿，惊林未吐红。渚边游汉女，桑下问庞公。磨灭怀中刺，曾将示孔融。	郑锡	襄阳乐	春先拂惊渚桑磨曾	五言律诗
乘轺奉紫泥，泽国渺天涯。九派春潮满，孤帆暮雨低。草深莺断续，花落水东西。更有高唐处，知君路不迷。	郑锡	送客之江西	乘泽九孤草花更知	五言律诗
高堂新月明，虚殿夕风清。素影纱窗霁，浮凉羽扇轻。稍随微露滴，渐逐晓参横。遥忆云中咏，萧条空复情。	郑锡	望月	高虚素浮稍渐遥萧	五言律诗
掩扉常自静，驿吏忽传呼。水巷惊驯鸟，藜床起病躯。顾身悲欲老，戒子力为儒。明日公西去，烟霞复作徒。	严维	酬耿拾遗题赠	掩驿水藜顾戒明烟	五言律诗
前年万里别，昨日一封书。郢曲西陵渡，秦官使者车。柳塘薰昼日，花水溢春渠。若不嫌鸡黍，先令扫弊庐。	严维	酬王侍御西陵渡见寄	前昨郢秦柳花若先	五言律诗
苏耽佐郡时，近出白云司。药补清羸疾，窗吟绝妙词。柳塘春水慢，花坞夕阳迟。欲识怀君意，明朝访檝师。	严维	酬刘员外见寄	苏近药窗柳花欲明	五言律诗
小岭路难近，仙郎此夕过。潭空观月定，涧静见云多。竹翠烟深锁，松声雨点和。万缘俱不有，对境自垂萝。	严维	同韩员外宿云门寺	小仙潭涧竹松万对	五言律诗
卑情不敢论，拜首入辕门。列郡诸侯长，登朝八座尊。凝笳临水发，行斾向风翻。几许遗黎泣，同怀父母恩。	严维	送薛尚书入蜀	卑拜列登凝行几同	五言律诗
魑魅曾为伍，蓬莱近拜郎。臣心瞻北阙，家事在南荒。莎草山城小，毛洲海驿长。玄成知必大，宁是泛沧浪。	严维	送李祕书往儋州	魑蓬臣家莎毛玄宁	五言律诗
失路荆溪上，依人忽暝投。长桥今夜月，阳羡古时州。野烧明山郭，寒更出县楼。先生能馆我，无事五湖游。	严维	荆溪馆呈丘义兴	失依长阳野寒先无	五言律诗
山下新泉出，泠泠北去源。落池才有响，喷石未成痕。独映孤松色，殊分众鸟喧。唯当清夜月，观此启禅门。	严维	一公新泉	山泠落喷独殊唯观	五言律诗
天阴行易晚，前路故人居。孤棹所思久，寒林相见初。闲灯忘夜水，清漏任更疏。明发还须去，离家几岁除。	严维	自云阳归晚泊陆澧宅	天前孤寒闲清明离	五言律诗
上客南台至，重阳此会文。菊芳寒露洗，杯翠夕阳曛。务简人同醉，溪闲鸟自群。府中官最小，唯有孟参军。	严维	九日陪崔郎中北山䜩	上重菊杯务溪府唯	五言律诗
中年从一尉，自笑此身非。道在甘微禄，时难耻息机。晨趋本郡府，书掩故山扉。待见干戈毕，何妨更采薇。	严维	留别邹绍刘长卿	中自道时晨书待何	五言律诗
昔年居汉水，日醉习家池。道胜迹常在，名高身不知。欲依天目住，新自始宁移。生事曾无长，惟将白接䍠。	严维	赠送朱放	昔日道名欲新生惟	五言律诗
万公长慢世，昨日又隳官。纵酒真彭泽，论诗得建安。家山伯禹穴，别墅小长干。辄有时人至，窗前白眼看。	严维	赠万经	万昨纵论家别辄窗	五言律诗
初第华严会，王家少长行。到宫龙节驻，礼塔雁行成。莲界千峰静，梅天一雨清。禅庭未可恋，圣主寄苍生。	严维	奉和皇甫大夫夏日游花严寺	初王到礼莲梅禅圣	五言律诗
一夕雨沉沉，哀猿万木阴。天龙来护法，长老密看心。鱼梵空山静，纱灯古殿深。无生久已学，白发浪相侵。	严维	宿法华寺	一哀天长鱼纱无白	五言律诗
故关衰草遍，离别正堪悲。路出寒云外，人归暮雪时。少孤为客早，多难识君迟。掩泣空相向，风尘何所期。	严维	送李端	故离路人少多掩风	五言律诗
啸终万籁起，吹去当溪云。环屿或明昧，远峰尚氛氲。雨新翠叶发，夜早玄象分。金涧流不尽，入山深更闻。	严维	入唐溪	啸吹环远雨夜金入	五言律诗
长老归缘起，桃花忆旧岩。清晨云抱石，深夜月笼杉。道具门人捧，斋粮谷鸟衔。余生愿依止，文字欲三缄。	严维	送桃岩成上人归本寺	长桃清深道斋余文	五言律诗
本意宿东林，因听子贱琴。遥知大小朗，已断去来心。夜静溪声近，庭寒月色深。宁知尘外意，定后便成吟。	严维	酬普选二上人期相会见寄	本因遥已夜庭宁定	五言律诗
最称弘偃少，早岁草茆居。年老从僧律，生知解佛书。衲衣求坏帛，野饭拾春蔬。章句无求断，时中学有余。	严维	赠别至弘上人	最早年生衲野章时	五言律诗
竹使羞殷荐，松龛拜夏祠。为鱼歌德后，舞羽降神时。文卫瞻如在，精灵信有期。夕阳陪醉止，塘上鸟咸迟。	严维	陪皇甫大夫谒禹庙	竹松为舞文精夕塘	五言律诗
八月洞庭秋，潇湘水北流。还家万里梦，为客五更愁。不用看书帙，偏宜上酒楼。故人京洛满，何日复同游。	严维	同王徴君湘中有怀	八潇还为不偏故何	五言律诗
晦日湔裾俗，春楼致酒时。出山还已醉，谢客旧能诗。溪柳薰晴浅，岩花待闰迟。为邦久无事，比屋自熙熙。	严维	晦日宴游	晦春出谢溪岩为比	五言律诗
山阴过野客，镜里接仙郎。盥漱临寒水，褰闱入夏堂。杉松交日影，枕簟上湖光。衮衮承嘉话，清风纳晚凉。	严维	夏日纳凉	山镜盥褰杉枕衮清	五言律诗
支公好闲寂，庭宇爱林篁。幽旷无烦暑，恬和不可量。蕙风清水殿，荷气杂天香。明月谈空坐，怡然道术忘。	严维	僧房避暑	支庭幽恬蕙荷明怡	五言律诗
家贫惟种竹，时幸故人看。菊度重阳少，林经闰月寒。宿酲犹落帽，华发强扶冠。美景良难得，今朝更尽欢。	严维	九月十日即事	家时菊林宿华美今	五言律诗
旧游多不见，师在翟公门。瘴海空山热，雷州白日昏。片心应为法，万里独无言。人尽酬恩去，平生未感恩。	严维	送少微上人东南游	旧师瘴雷片万人平	五言律诗
旅食来江上，求名赴洛阳。新诗踪谢守，内学似支郎。行怯秦为客，心依越是乡。何人作知己，送尔泪浪浪。	严维	赠送崔子向	旅求新内行心何送	五言律诗
疏懒吾成性，才华尔自强。早称眉最白，何事绶仍黄。时暑嗟于迈，家贫念聚粮。秪应宵梦里，诗兴属池塘。	严维	送舍弟	疏才早何时家秪诗	五言律诗
牵役非吾好，宽情尔在傍。经过悲井邑，起坐倦舟航。相宅生应贵，逢时学可强。无轻吾未用，世事有行藏。	严维	示外生	牵宽经起相逢无世	五言律诗
嘉客会初筵，宜时魄再圆。众皆含笑戏，谁不点颐怜。绣被花堪摘，罗绷色欲妍。将雏有旧曲，还入武城弦。	严维	咏孩子	嘉宜众谁绣罗将还	五言律诗
寂寞柴门掩，经过柱史荣。老夫宁有力，半子自成名。柳映三桥发，花连上道明。缄书到别墅，郢曲果先成。	严维	酬谢侍御喜王宇及第见贺不	寂经老半柳花缄郢	五言律诗
相访从吾道，因缘会尔时。龙盘余帝宅，花界古人祠。明月虚空色，青林大小枝。还将经济学，来问道安师。	严维	秋日与诸公文会天寺	相因龙花明青还来	五言律诗
扁舟时属暝，月上有余辉。海燕秋还去，渔人夜不归。中流何寂寂，孤棹也依依。一点前村火，谁家未掩扉。	严维	秋夜船行	扁月海渔中孤一谁	五言律诗
五色惊彩凤，千里象骢威。三伏轩车动，尧心急谏官。名通内籍贵，立近御床寒。波从少海息，云自大风开。	严维	句	五千三尧名立波云	五言律诗
浮生果何慕，老去羡介推。陶令何足录，彭泽归已迟。空负漉酒巾，乞食形诸诗。吾惟抱贞素，悠悠白云期。	顾况	拟古三首三	浮老陶彭空乞吾悠	五言律诗
游童苏合带，倡女蒲葵扇。初日映城时，相思忽相见。褰裳踏露草，理鬓回花面。薄暮不同归，留情此芳甸。	李端	杂曲歌辞春游乐二首一	游倡初相褰理薄留	五言律诗
柘弹连钱马，银钩妥堕鬟。采桑春陌上，踏草夕阳间。意合词先露，心诚貌却闲。明朝若相忆，云雨出巫山。	顾况	春游曲二	柘银采踏意心明云	五言律诗
凄凄百卉病，亭亭双松迥。直上古寺深，横拂秋殿冷。轻响入龟目，片阴栖鹤顶。山中多好树，可怜无比并。	顾况	萧寺偃松	凄亭直横轻片山可	五言律诗
泬寥中秋夜，坐见如钩月。始从西南升，又欲西南没。全移河上影，暂透林间缺。纵待三五时，终为千里别。	顾况	望初月简于吏部	泬坐始又全暂纵终	五言律诗
几回新秋影，壁满蟾又缺。镜破似倾台，轮斜同覆辙。虽分上林桂，还照沧洲雪。暂伴憔悴人，归华耿不灭。	顾况	奉酬刘侍郎	几壁镜轮虽还暂归	五言律诗
何地避春愁，终年忆旧游。一家千里外，百舌五更头。客路偏逢雨，乡山不入楼。故园桃李月，伊水向东流。	顾况	洛阳早春	何终一百客乡故伊	五言律诗
迥步游三洞，清心礼七真。飞符超羽翼，焚火醮星辰。残药沾鸡犬，灵香出凤麟。壶中无窄处，愿得一容身。	顾况	步虚词	迥清飞焚残灵壶愿	五言律诗
尽日陪游处，斜阳竹院清。定中观有漏，言外证无生。色界聊传法，空门不用情。欲知相去近，钟鼓两闻声。	顾况	鄱阳大云寺一公房	尽斜定言色空欲钟	五言律诗
衣挥京洛尘，完璞伴归人。故国青山遍，沧江白发新。邻荒收酒幔，屋古布苔茵。不用通名姓，渔樵共主宾。	顾况	送友失意南归	衣完故沧邻屋不渔	五言律诗
老病力难任，犹多镜雪侵。鲈鱼消宦况，鸥鸟识归心。急雨江帆重，残更驿树深。乡关殊可望，渐渐入吴音。	顾况	南归	老犹鲈鸥急残乡渐	五言律诗
荣辱不关身，谁为疏与亲。有山堪结屋，无地可容尘。白发偏添寿，黄花不笑贫。一樽朝暮醉，陶令果何人。	顾况	闲居自述	荣谁有无白黄一陶	五言律诗
明征君旧宅，陈后主题诗。迹在人亡处，山空月满时。宝瓶无破响，道树有低枝。已是伤离客，仍逢靳尚祠。	顾况	题歙山栖霞寺	明陈迹山宝道已仍	五言律诗
不知何世界，有处似南朝。石路无人扫，松门被火烧。断幡犹挂刹，故板尚搘桥。数卷残经在，多年字欲销。	顾况	经废寺	不有石松断故数多	五言律诗
人境年虚掷，仙源日未斜。羡君乘竹杖，辞我隐桃花。鸟去宁知路，云飞似忆家。莫愁客鬓改，自有紫河车。	顾况	送李道士	人仙羡辞鸟云莫自	五言律诗
愁人空望国，惊鸟不归林。莫话弹冠事，谁知结袜心。霜凋树吹断，土蚀剑痕深。欲作怀沙赋，明时耻自沉。	顾况	酬唐起居前后见寄二首一	愁惊莫谁霜土欲明	五言律诗
玉帝居金阙，灵山几处朝。简书犹有畏，神理讵能超。鹤庙新家近，龙门旧国遥。离怀结不断，玉洞一吹箫。	顾况	奉酬茅山赠赐幷简綦毋正字	玉灵简神鹤龙离玉	五言律诗
莫信梅花发，由来谩报春。不才充野客，扶病送朝臣。阙下摇青珮，洲边采白苹。临流不痛饮，鸥鸟也欺人。	顾况	白苹洲送客	莫由不扶阙洲临鸥	五言律诗
春来绣羽齐，暮向竹林栖。禁苑衔花出，河桥隔树啼。寻声知去远，顾影念飞低。别有无巢燕，犹窥幕上泥。	顾况	春鸟词送元秀才入京	春暮禁河寻顾别犹	五言律诗
江城吹晓角，愁杀远行人。汉将犹防虏，吴官欲向秦。布帆轻白浪，锦带入红尘。将底求名宦，平生但任真。	顾况	别江南	江愁汉吴布锦将平	五言律诗
卷幕参差燕，常衔浊水泥。为黏珠履迹，未等画梁齐。旧点痕犹浅，新巢缉尚低。不缘频上落，那得此飞栖。	顾况	空梁落燕泥	卷常为未旧新不那	五言律诗
沧州老一年，老去忆秦川。处处逢珠翠，家家听管弦。云车龙阙下，火树凤楼前。今夜沧州夜，沧州夜月圆。	顾况	上元夜忆长安	沧老处家云火今沧	五言律诗
塔上是何缘，香灯续细烟。松枝当麈尾，柳絮替蚕绵。浮草经行遍，空花义趣圆。我来虽为法，暂借一床眠。	顾况	酬扬州白塔寺永上人	塔香松柳浮空我暂	五言律诗
鄱阳中酒地，楚老独醒年。芳桂君应折，沉灰我不然。洛桥浮逆水，关树接非烟。唯有残生梦，犹能到日边。	顾况	送韦秀才赴举	鄱楚芳沉洛关唯犹	五言律诗
天中洛阳道，海上使君归。拂雾趋金殿，焚香入璅闱。山亭倾别酒，野服间朝衣。他日思朱鹭，知从小苑飞。	顾况	送使君	天海拂焚山野他知	五言律诗
襄城秋雨晦，楚客不归心。亥市风烟接，隋宫草路深。离忧翻独笑，用事感浮阴。夜夜空堦响，唯余蚯蚓吟。	顾况	历阳苦雨	襄楚亥隋离用夜唯	五言律诗
旧馆绝逢迎，新诗何处呈。空留封禅草，已作岱宗行。柳蠹风吹析，堦崩雪绕平。无因重来此，剩哭两三声。	顾况	伤大理谢少卿	旧新空已柳堦无剩	五言律诗
不知山吏部，墓作石桥东。宅兆乡关异，平生翰墨空。夜泉无晓日，枯树足悲风。更想幽冥事，唯应有梦同。	顾况	经徐侍郎墓作	不墓宅平夜枯更唯	五言律诗
草露前朝事，荆茅圣主封。空传余竹帛，永绝旧歌钟。清镜无双影，穷泉有几重。笳箫最悲处，风入九原松。	顾况	酅公合祔挽歌	草荆空永清穷笳风	五言律诗
玉节朝天罢，洪炉造化新。中和方作圣，太素忽收神。盛德横千古，高标出四邻。欲知言不尽，处处有遗尘。	顾况	相国晋公挽歌二首一	玉洪中太盛高欲处	五言律诗
凝笳催晓奠，丹旐向青山。夕照新茔近，秋风故吏还。本朝光汉代，从此扫胡关。今日天难问，浮云满世间。	顾况	相国晋公挽歌二首二	凝丹夕秋本从今浮	五言律诗
鱼轩海上遥，鸾影月中销。双剑来时合，孤桐去日凋。夕阳迷陇隧，秋雨咽笳箫。画翣无留影，铭旌已度桥。	顾况	晋公魏国夫人柳氏挽歌	鱼鸾双孤夕秋画铭	五言律诗
弄玉吹箫后，湘灵鼓瑟时。月边丹桂落，风底白杨悲。杂珮分泉户，余香出𰬸帷。夜台飞镜匣，偏共掩蛾眉。	顾况	义川公主挽词	弄湘月风杂余夜偏	五言律诗
春还不得还，家在最深山。蕙圃泉浇湿，松窗月映闲。薄田临谷口，小职向人间。去处但无事，重门深闭关。	顾况	忆山中	春家蕙松薄小去重	五言律诗
故宅春山中，来逢夕阳入。汲少井味变，开稀户枢涩。树朽鸟不栖，阶闲云自湿。先生何处去，惆怅空独立。	耿𣲗	过王山人旧居	故来汲开树阶先惆	五言律诗
落日向林路，东风吹麦陇。藤草蔓古渠，牛羊下荒冢。骊宫户久闭，温谷泉长涌。为问全盛时，何人最荣宠。	耿𣲗	晚次昭应	落东藤牛骊温为何	五言律诗
全家宛陵客，文雅世难逢。寄食年将老，干时计未从。秋来句曲水，雨后敬亭峰。西北长安远，登临恨几重。	耿𣲗	宣城逢张二南史	全文寄干秋雨西登	五言律诗
半偈留何处，全身弃此中。雨余沙塔坏，月满雪山空。耸刹临回磴，朱楼间碧丛。朝朝日将暮，长对晋阳宫。	耿𣲗	题童子寺	半全雨月耸朱朝长	五言律诗
日华浮野水，草色合遥空。处处山依旧，年年事不同。闲田孤垒外，暑雨片云中。惆怅多尘累，无由访钓翁。	耿𣲗	夏日寄东溪隐者	日草处年闲暑惆无	五言律诗
长云迷一雁，渐远向南声。已带千霜鬓，初为万里行。繁虫满夜草，连雨暗秋城。前路诸侯贵，何人重客卿。	耿𣲗	之江淮留别京亲故	长渐已初繁连前何	五言律诗
昔随刘越石，今日独归时。汾水风烟冷，幷州花木迟。荒庭增别梦，野雨失行期。莫向山阳过，邻人夜笛悲。	耿𣲗	太原送许侍御出幕归东都	昔今汾幷荒野莫邻	五言律诗
不语看芳径，悲春懒独行。向人微月在，报雨早霞生。贫病催年齿，风尘掩姓名。赖逢骢马客，郢曲缓羇情。	耿𣲗	华州客舍奉和崔端公春城晓	不悲向报贫风赖郢	五言律诗
侧弁向清漪，门中夕照移。异源生暗石，叠响落秋池。叶拥沙痕没，流回草蔓随。泠泠无限意，不独远公知。	耿𣲗	题清萝翁双泉	侧门异叠叶流泠不	五言律诗
落照长杨苑，秋天渭水滨。初飞万木叶，又长一年人。贫病仍为客，艰虞更问津。多惭惠然意，今日肯相亲。	耿𣲗	酬李文	落秋初又贫艰多今	五言律诗
许询清论重，寂寞住山阴。野路接寒寺，闲门当古林。海田秋熟早，湖水夜渔深。世上穷通理，谁人奈此心。	耿𣲗	赠严维	许寂野闲海湖世谁	五言律诗
春亭及策上，郎吏谢玄晖。闲咏疏篁近，高眠远岫微。偏宜留野客，暂得解朝衣。犹忆东溪里，雷云掩故扉。	耿𣲗	春日题苗发竹亭	春郎闲高偏暂犹雷	五言律诗
荒坟秋陌上，霜露正霏霏。松柏自成拱，苫庐长不归。浮埃积蓬鬓，流血在麻衣。何必曾参传，千年至行稀。	耿𣲗	题孝子陵	荒霜松苫浮流何千	五言律诗
不语焚香坐，心知道已成。流年衰此世，定力见他生。暮雪余春冷，寒灯续昼明。寻常五侯至，敢望下阶迎。	耿𣲗	题庄上人房	不心流定暮寒寻敢	五言律诗
日暮黄云合，年深白骨稀。旧村乔木在，秋草远人归。废井莓苔厚，荒田路径微。唯余近山色，相对似依依。	耿𣲗	宋中	日年旧秋废荒唯相	五言律诗
来时犹暑服，今已露漫漫。多雨逢初霁，深秋生夜寒。投人心似切，为客事皆难。何处无留滞，谁能暂问看。	耿𣲗	秋夜思归	来今多深投为何谁	五言律诗
世上许刘桢，洋洋风雅声。客来空改岁，归去未成名。远近天初暮，关河雪半晴。空怀谏书在，回首恋承明。	耿𣲗	送李端	世洋客归远关空回	五言律诗
清冬宾御出，蜀道翠微间。远雾开群壑，初阳照近关。霜潭浮紫菜，雪栈绕青山。当似遗民去，柴桑政自闲。	耿𣲗	送崔明府赴青城	清蜀远初霜雪当柴	五言律诗
汉家边事重，窦宪出临戎。绝漠秋山在，阳关旧路通。列营依茂草，吹角向高风。更就燕然石，行看奏虏功。	耿𣲗	送王将军出塞	汉窦绝阳列吹更行	五言律诗
东西无定客，风雨未休时。悯默此中别，飘零何处期。青山违旧隐，白发入新诗。岁岁迷津路，生涯渐可悲。	耿𣲗	雨中留别	东风悯飘青白岁生	五言律诗
一身良将后，万里讨乌孙。落日边陲静，秋风鼓角喧。远山当碛路，茂草向营门。生死酬恩宠，功名岂敢论。	耿𣲗	送杨将军	一万落秋远茂生功	五言律诗
暮峰和玉垒，回望不通秦。更问蜀城路，但逢巴语人。石林莺啭晓，板屋月明春。若访严夫子，无嫌卜肆贫。	耿𣲗	送夏侯审游蜀	暮回更但石板若无	五言律诗
佐郡人难料，分襟日复斜。一帆随远水，百口过长沙。明月江边夜，平陵梦里家。王孙对芳草，愁思杳无涯。	耿𣲗	送张侍御赴郴州别驾	佐分一百明平王愁	五言律诗
夕阳秋草上，去马弟兄看。年少初辞阙，时危远效官。山行独夜雨，旅宿二陵寒。诗兴生何处，嵩阳羽客坛。	耿𣲗	送苗赟赴阳翟丞	夕去年时山旅诗嵩	五言律诗
远事诸侯出，青山古晋城。连行曲水阁，独入议中兵。夜雨新田湿，春风曙角鸣。人传府公政，记室有参卿。	耿𣲗	送绛州郭参军	远青连独夜春人记	五言律诗
万里南天外，求书禹穴间。往来成白首，旦暮见青山。夜浦凉云过，秋塘好月闲。殷勤阳羡桂，别此几时攀。	耿𣲗	常州留别	万求往旦夜秋殷别	五言律诗
月明边徼静，戍客望乡时。塞古柳衰尽，关寒榆发迟。苍苍万里道，戚戚十年北。今夜青楼上，还应照所思。	耿𣲗	关山月	月戍塞关苍戚今还	五言律诗
唇齿幸相依，危亡故远归。身轻百战出，家在数重围。上将坚深垒，残兵鬬落晖。常闻铁剑利，早晚借余威。	耿𣲗	代宋州将淮上乞师	唇危身家上残常早	五言律诗
寒几坐空堂，疏髯似积霜。老医迷旧疾，朽药误新方。晚果红低树，秋苔绿遍墙。惭非蒋生径，不敢望求羊。	耿𣲗	秋晚卧疾寄司空拾遗曙卢少	寒疏老朽晚秋惭不	五言律诗
来自西天竺，持经奉紫微。年深梵语变，行苦俗流归。月上安禅久，苔生出院稀。梁间有驯鸽，不去复何依。	耿𣲗	赠海明上人	来持年行月苔梁不	五言律诗
津亭一望乡，淮海晚茫茫。草没栖洲鹭，天连暎浦樯。往来通楚越，旦暮易渔商。惆怅缄书毕，何人向洛阳。	耿𣲗	津亭有怀	津淮草天往旦惆何	五言律诗
落日过重霞，轻烟上远沙。移舟冲荇蔓，转浦入芦花。断岸迂来客，连波漾去槎。故乡何处在，更道向天涯。	耿𣲗	晚投江泽浦即事呈柳兵曹泥	落轻移转断连故更	五言律诗
东皋占薄田，耕种过余年。护药栽山刺，浇蔬引竹泉。晚雷期稔岁，重雾报晴天。若问幽人意，思齐沮溺贤。	耿𣲗	东郊别业	东耕护浇晚重若思	五言律诗
钟鼓余声里，千官向紫微。冒寒人语少，乘月烛来稀。清漏闻驰道，轻霞暎琐闱。犹看嘶马处，未启掖垣扉。	耿𣲗	早朝	钟千冒乘清轻犹未	五言律诗
百年心不料，一卷日相知。乘兴偏难改，忧家是强为。县城寒寂寞，峰树远参差。自笑无谋者，秪应道在斯。	耿𣲗	屏居盩厔	百一乘忧县峰自秪	五言律诗
岂悟因罗者，迎霜献紫微。夕阳分素臆，秋色上花衣。举翅云天近，回眸燕雀稀。应随明主意，百中有光辉。	耿𣲗	进秋隼	岂迎夕秋举回应百	五言律诗
寒竹惭虚受，纤毫任几重。影端缘守直，心劲懒藏锋。落纸惊风起，摇空见露浓。丹青与文事，舍此复何从。	耿𣲗	咏宣州笔	寒纤影心落摇丹舍	五言律诗
钟陵春日好，春水满南塘。竹宇分朱阁，桐花间绿杨。蹉跎看鬓色，留滞惜年芳。欲问羇愁发，秦关道路长。	耿𣲗	春日洪州即事	钟春竹桐蹉留欲秦	五言律诗
宿君湖上宅，琴韵静参差。夜雪入秋浦，孤城连贵池。流年看共老，衔酒发中悲。良会应难再，晨鸡自有期。	耿𣲗	雪后宿王纯池州草堂	宿琴夜孤流衔良晨	五言律诗
我行过汉畤，寥落见孤城。邑里经多难，儿童识五兵。广川桑遍绿，丛薄雉连鸣。惆怅萧关道，终军愿请缨。	耿𣲗	旅次汉故畤	我寥邑儿广丛惆终	五言律诗
冉冉青衫客，悠悠白发人。乱山孤驿暮，长路百花新。终岁行他县，全家望此身。更思君去就，早晚问平津。	耿𣲗	过三郊驿却寄杨评事时此子	冉悠乱长终全更早	五言律诗
雪下阳关路，人稀陇戍头。封狐犹未翦，边将岂无羞。白草三冬色，黄云万里愁。因思李都尉，毕竟不封侯。	耿[𣲗]	相和歌辞陇西行	雪人封边白黄因毕	五言律诗
因君知北事，流浪已忘机。客久多人识，年高众病归。连云湖色远，度雪雁声稀。又说家林尽，凄伤泪满衣。	耿𣲗	巴陵逢洛阳邻舍	因流客年连度又凄	五言律诗
早岁能文客，中年与世违。有家孀妇少，无子吊人稀。𰬸帐尘空暗，铭旌雨不飞。依然旧乡路，寂寞几回归。	耿𣲗	哭张融	早中有无𰬸铭依寂	五言律诗
暮年从远谪，落日别交亲。湖上北飞雁，天涯南去人。梦成湘浦夜，泪尽桂阳春。岁月茫茫意，何时雨露新。	耿𣲗	送友贬岭南	暮落湖天梦泪岁何	五言律诗
诗书成志业，懒慢致蹉跎。圣代丹霄远，明时白发多。浅谋堪自笑，穷巷忆谁过。寂寞前山暮，归人樵采歌。	耿𣲗	春日即事二首一	诗懒圣明浅穷寂归	五言律诗
数亩东皋宅，青春独屏居。家贫童仆慢，官罢友朋疏。强饮沽来酒，羞看读了书。闲花开满地，惆怅复何如。	耿𣲗	春日即事二首二	数青家官强羞闲惆	五言律诗
老人迎客处，篱落稻畦间。蚕屋朝寒闭，田家昼雨闲。门闾新薙草，蹊径旧谙山。自道谁相及，邀予试往还。	耿𣲗	赠田家翁	老篱蚕田门蹊自邀	五言律诗
失意成逋客，终年独掩扉。无机狎鸥惯，多病见人稀。流水知行药，孤云伴采薇。空斋莫闲笑，心事与时违。	耿𣲗	赠韦山人	失终无多流孤空心	五言律诗
远公传教毕，身没向他方。吊客来何见，门人闭影堂。纱灯临古砌，尘札在空床。寂寞疏钟后，秋天有夕阳。	耿𣲗	濬公院怀旧	远身吊门纱尘寂秋	五言律诗
遥夜宿东林，虫声阶草深。高风初落叶，多雨未归心。家国身犹负，星霜鬓已侵。沧洲纵不去，何处有知音。	耿𣲗	雨中宿义兴寺	遥虫高多家星沧何	五言律诗
回首望知音，逶迤桑柘林。人归海郡远，路入雨天深。万木经秋叶，孤舟向暮心。唯余江畔草，应见白头吟。	耿𣲗	送王秘书归江东	回逶人路万孤唯应	五言律诗
求名虽有据，学稼又无田。故国三千里，新春五十年。移家还作客，避地莫知贤。洛浦今何处，风帆去渺然。	耿𣲗	渭上送李蔵器移家东都	求学故新移避洛风	五言律诗
言是商山老，尘心莫问年。白髯垂策短，乌帽据梧偏。酒熟飞巴雨，丹成见海田。疏云披远水，景动石床前。	耿𣲗	春寻柳先生	言尘白乌酒丹疏景	五言律诗
古院林公住，疏篁近井桃。俗年人见少，禅地自知高。药草诚多喻，沧溟在一毫。仍悲次宗辈，尘事日为劳。	耿𣲗	题藏公院	古疏俗禅药沧仍尘	五言律诗
高亭宾客散，暑夜醉相和。细汗迎衣集，微凉待扇过。风还池色定，月晚树阴多。遥想随行者，珊珊动晓珂。	耿𣲗	夏夜西亭即事寄钱员外	高暑细微风月遥珊	五言律诗
汤公多外友，洛社自相依。远客还登会，秋怀欲忘归。惊风林果少，骤雨砌虫稀。更过三张价，东游愧陆机。	耿𣲗	与清江上人及诸公宿李八昆	汤洛远秋惊骤更东	五言律诗
邻里朝光遍，披衣夜醉醒。庖厨非旧火，林木发新青。接果移天性，疏泉逐地形。清明来几日，戴胜已堪听。	耿𣲗	春日即事	邻披庖林接疏清戴	五言律诗
偶宿俱南客，相看喜尽归。湖山话不极，岁月念空违。子夜高梧冷，秋阴远漏微。那无此良会，惜在谢家稀。	耿𣲗	秋夜会宿李永宅忆江南旧游	偶相湖岁子秋那惜	五言律诗
栖遑偏降志，疵贱倍修身。近觉多衰鬓，深知独故人。天垂五夜月，霜覆九衢尘。不待逢沮溺，而今恶问津。	耿𣲗	冬夜寻李永因书事赠之	栖疵近深天霜不而	五言律诗
春灰今变候，密雪又霏霏。坐客同心满，流年此会稀。风成空处乱，素积夜来飞。且共衔杯酒，陶潜不得归。	耿𣲗	立春日宴高陵任明府宅	春密坐流风素且陶	五言律诗
浮世今何事，空门此谛真。死生俱是梦，哀乐讵关身。远草光连水，春篁色离尘。当从庚中庶，诗客更何人。	耿𣲗	春日游慈恩寺寄畅当	浮空死哀远春当诗	五言律诗
九江迷去住，群吏且因依。高木秋垂露，寒城暮掩扉。随云心自远，看草伴应稀。肯信同年友，相望青琐闱。	耿𣲗	晚秋过苏少府	九群高寒随看肯相	五言律诗
久客心常醉，高楼日渐低。黄河经海内，华岳镇关西。去远千帆小，来迟独鸟迷。终年不得意，空觉负东溪。	耿𣲗	登鹳雀楼	久高黄华去来终空	五言律诗
衡阳多道里，弱羽复哀音。还塞知何日，惊弦乱此心。夜阴前侣远，秋冷后湖深。独立汀洲意，宁知霜霰侵。	耿𣲗	赋得沙上雁	衡弱还惊夜秋独宁	五言律诗
月高鸡犬静，门掩向寒塘。夜竹深茅宇，秋庭冷石床。住山年已远，服药寿偏长。虚弃如吾者，逢君益自伤。	耿𣲗	夜寻卢处士	月门夜秋住服虚逢	五言律诗
终岁山川路，生涯总几何。艰难为客惯，贫贱受恩多。暮角寒山色，秋风远水波。无人见惆怅，垂鞚入烟萝。	耿𣲗	邠州留别	终生艰贫暮秋无垂	五言律诗
寥落军城暮，重门返照间。鼓鼙经雨暗，士马过秋闲。惯守临边郡，曾营近海山。关西旧业在，夜夜梦中还。	耿𣲗	赠张将军	寥重鼓士惯曾关夜	五言律诗
世间无近远，定里遍曾过。东海经长在，南朝寺最多。暮年聊化俗，初地即摧魔。今日忘尘虑，看心义若何。	耿𣲗	赠隐公	世定东南暮初今看	五言律诗
子真能自在，江海意何如。门掩疏尘吏，心闲阅道书。古城寒欲雪，远客暮无车。杳杳思前路，谁堪千里余。	耿𣲗	赠别安邑韩少府	子江门心古远杳谁	五言律诗
古树汾阴道，悠悠东去长。位卑仍解印，身老又还乡。河水平秋岸，关门向夕阳。音书须数附，莫学晋嵇康。	耿𣲗	送胡校书秩满归河中	古悠位身河关音莫	五言律诗
北风长至远，四牡向幽幷。衰木新田路，寒芜故绛城。遥听边上信，远计朔南程。料变当临事，遥知外国情。	耿𣲗	送河中张胄曹往太原计会回	北四衰寒遥远料遥	五言律诗
济江篇已出，书府俸犹贫。积雪商山道，全家楚塞人。大堤逢落日，广汉望通津。却别渔潭下，惊鸥那可亲。	耿𣲗	送郭正字归郢上	济书积全大广却惊	五言律诗
野情专易外，一室向青山。业就三编绝，心通万事闲。莺稀春木上，草遍暮堦间。莫道归𦈡在，来时弃故关。	耿𣲗	题李孝廉书房	野一业心莺草莫来	五言律诗
同游漆沮后，已是十年余。几度曾相梦，何时定得书。月高城影尽，霜重柳条疏。且对尊中酒，千般想未如。	耿𣲗	酬畅当	同已几何月霜且千	五言律诗
闲人州县厌，贱士友朋讥。朔雪逢初下，秦关独暮归。寒茅下原浅，残雪过风微。一路何相慰，唯君能政稀。	耿𣲗	留别解县韩明府	闲贱朔秦寒残一唯	五言律诗
系舟仙宅下，清磬落春风。雨数芝田长，云开石路重。古房清磴接，深殿紫烟浓。鹤驾何时去，游人自不逢。	耿𣲗	游钟山紫芝观	系清雨云古深鹤游	五言律诗
仲言多丽藻，晚水独芙蓉。梁苑仍秋过，仁祠又夜逢。回林通暗竹，去雨带寒钟。愿向空门里，修持比昼龙。	耿𣲗	晚秋宿裴员外寺院	仲晚梁仁回去愿修	五言律诗
寂寂闭层城，悠悠此夜情。早凉过鬓发，秋思入柴荆。严子多高趣，卢公有盛名。还如杜陵下，暂拂蒋元卿。	耿𣲗	秋夜喜卢司直严少府访宿	寂悠早秋严卢还暂	五言律诗
良宵复杪秋，把酒说羇游。落木东西别，寒萍远近流。萧条旅馆月，寂历曙更筹。不是仇梅至，何人问百忧。	耿𣲗	下邽客舍喜叔孙主簿郑少府	良把落寒萧寂不何	五言律诗
寥寂荒垒下，客舍雨微微。门见苔生满，心惭吏到稀。篱花看未发，海燕欲先归。无限堪惆怅，谁家复捣衣。	耿𣲗	盩厔客舍	寥客门心篱海无谁	五言律诗
传经韦相后，赐笔汉家郎。幽阁诸生会，寒宵几刻长。座中灯泛酒，檐外月如霜。人事多飘忽，邀欢讵可忘。	耿𣲗	宿韦员外宅	传赐幽寒座檐人邀	五言律诗
沃州初望海，携手尽时髦。小暑开鹏翼，新蓂长鹭涛。月如芳草远，身比夕阳高。羊祜伤风景，谁云异我曹。	耿𣲗	登沃州山	沃携小新月身羊谁	五言律诗
暝色休群动，秋斋远客情。细风和雨气，寒竹度帘声。日觉蹉跎近，天教懒慢成。谁能谒卿相，朝夕筭浮荣。	耿𣲗	宿岐山姜明府厅	暝秋细寒日天谁朝	五言律诗
共来修禊事，内顾一悲翁。玉鬓风尘下，花林丝管中。故山离水石，旧侣失鹓鸿。不及游鱼乐，裴回莲叶东。	耿𣲗	上巳日	共内玉花故旧不裴	五言律诗
园庙何年废，登临有故丘。孤村连日静，多雨及霖休。常与秦山对，曾经汉主游。岂知千载后，万事水东流。	耿𣲗	登乐游原	园登孤多常曾岂万	五言律诗
绳床茅屋下，独坐味闲安。苦行无童子，忘机避宰官。是非齐已久，夏腊比应难。更悟真如性，尘心稍自宽。	耿𣲗	题惟干上人房	绳独苦忘是夏更尘	五言律诗
远过张正见，诗兴自依依。西府军城暮，南庭吏事稀。草檐宜日过，花圃任烟归。更料重关外，群僚候启扉。	耿𣲗	会凤翔张少尹南亭	远诗西南草花更群	五言律诗
且宽沉簿领，应赖酒如渑。春夜霜犹下，东城月未升。清言饶醉客，乱舞避寒灯。名字书仙籍，诸生病未能。	耿𣲗	早春宴高陵滑少府	且应春东清乱名诸	五言律诗
游飏下晴空，寻芳到菊丛。带声来蕊上，连影在香中。去住沾余雾，高低顺过风。终惭异蝴蝶，不与梦魂通。	耿𣲗	寒蜂采菊蕊	游寻带连去高终不	五言律诗
柳巷向陂斜，回阳噪乱鸦。农桑子云业，书籍蔡邕家。暮叶初翻砌，寒池转露沙。如何守儒行，寂寞过年华。	耿𣲗	题杨著别业	柳回农书暮寒如寂	五言律诗
远过桃林塞，休年自昔闻。曲河随暮草，重阜接闲云。造父为周御，詹嘉守晋军。应多怀古思，落叶又纷纷。	耿𣲗	送太仆寺李丞赴都到桃林塞	远休曲重造詹应落	五言律诗
百战无军食，孤城陷虏尘。为伤多易子，翻吊浅为臣。漫漫东流水，悠悠南陌人。空思前事往，向晓泪沾巾。	耿𣲗	宋中	百孤为翻漫悠空向	五言律诗
谢公为楚郡，坐客是瑶林。文府重门奥，儒源积浪深。壶觞邀薄醉，笙磬发高音。末至才仍短，难随白雪吟。	耿𣲗	陪䜩湖州公堂	谢坐文儒壶笙末难	五言律诗
少年尝昧道，无事日悠悠。及至悟生死，寻僧已白头。云回庐瀑雨，树落给园秋。为我谢宗许，尘中难久留。	耿𣲗	寻觉公因寄李二端司空十四	少无及寻云树为尘	五言律诗
乡赋鹿鸣篇，君为贡士先。新经梦笔夜，才比弃𦈡年。海雨沾隋柳，江潮赴楚船。相看南去雁，离恨倍潸然。	耿𣲗	送郭秀才赴举	乡君新才海江相离	五言律诗
相送临汉水，怆然望故关。江芜连梦泽，楚雪入商山。语我他年旧，看君此日还。因将自悲泪，一洒别离间。	耿𣲗	送王闰	相怆江楚语看因一	五言律诗
万峰深积翠，路向此中难。欲暮多羇思，因高莫远看。卓家人寂寞，扬子业荒残。唯见岷山水，悠悠带月寒。	耿𣲗	送蜀客还	万路欲因卓扬唯悠	五言律诗
之官逢计吏，风土问如何。海口朝阳近，青州春气多。郊原鹏影到，楼阁蜃云和。损益关从事，期听劳者歌。	耿𣲗	送海州卢录事	之风海青郊楼损期	五言律诗
匹马宜春路，萧条背馆心。涧花寒夕雨，潭水黑朝林。野市鱼盐隘，江村竹苇深。子规何处发，青树满高岑。	耿𣲗	登钟山馆	匹萧涧潭野江子青	五言律诗
照耀天山外，飞鸦几共过。微红拂秋汉，片白透长波。影促寒汀薄，光残古木多。金霞与云气，散漫复相和。	耿𣲗	秋日	照飞微片影光金散	五言律诗
为郎日赋诗，小谢少年时。业继儒门后，心多道者期。晚回长乐殿，新出夜明祠。行乐西园暮，春风动柳丝。	耿𣲗	赠苗员外	为小业心晚新行春	五言律诗
此身知是妄，远远诣支公。何法住持后，能逃生死中。秋苔经古径，萚叶满疏丛。方便如开诱，南宗与北宗。	耿𣲗	诣顺公问道	此远何能秋萚方南	五言律诗
黄叶前朝寺，无僧寒殿开。池晴龟出暴，松暝鹤飞回。古井碑横草，阴廊画杂苔。禅宫亦销歇，尘世转堪哀。	耿𣲗	废庆宝寺	黄无池松古阴禅尘	五言律诗
淳风今变俗，末学误为文。幸免投湘浦，那辞近汝坟。山遮魏阙路，日隐洛阳云。谁念联翩翼，烟中独失群。	耿𣲗	赴许州留别洛中亲故	淳末幸那山日谁烟	五言律诗
风驭南行远，长山与夜江。群祆离分野，五岳拜旌幢。石髓调金鼎，云浆实玉缸。㹞㹞吠声晓，洞府有仙庞。	耿𣲗	送叶尊师归处州	风长群五石云㹞洞	五言律诗
秋来池馆清，夜闻宫漏声。迢遰玉山迥，泛滟银河倾。琴上松风至，窗里竹烟生。多君不家食，孰云事岩耕。	耿𣲗	安邑王校书居	秋夜迢泛琴窗多孰	五言律诗
今日登高阁，三休忽自悲。因知筋力减，不及往年时。草树还如旧，山河亦在兹。龙钟兼老病，更有重来期。	耿𣲗	登总持寺阁	今三因不草山龙更	五言律诗
草长花落树，羸病强寻春。无复少年意，空余华发新。青原高见水，白社静逢人。寄谢南宫客，轩车不见亲。	耿𣲗	寄钱起	草羸无空青白寄轩	五言律诗
年深宫院在，闲客自相逢。闭户临寒竹，无人有夜钟。降龙今已去，巢鹤竟何从。坐见繁星晓，凄凉识旧峰。	耿𣲗	宿青龙寺故昙上人院	年闲闭无降巢坐凄	五言律诗
今朝蝉忽鸣，迁客若为情。便觉一年谢，能令万感生。微风方满树，落日稍沉城。为问同怀者，凄凉听几声。	耿𣲗	新蝉	今迁便能微落为凄	五言律诗
北风凋白草，胡马日骎骎。夜后戍楼月，秋来边将心。铁衣霜露重，战马岁年深。自有卢龙塞，烟尘飞至今。	戎昱	塞下曲六	北胡夜秋铁战自烟	五言律诗
八月更漏长，愁人起常早。闭门寂无事，满院生秋草。昨宵西窗梦，梦入荆南道。远客归去来，在家贫亦好。	戎昱	长安秋夕	八愁闭满昨梦远在	五言律诗
山县秋云暗，茅亭暮雨寒。自伤庭叶下，谁问客衣单。有兴时添酒，无聊懒整冠。近来乡国梦，夜夜到长安。	戎昱	罗江客舍	山茅自谁有无近夜	五言律诗
入夜思归切，笛声清更哀。愁人不愿听，自到枕前来。风起寒云断，夜深关月开。平明独惆怅，飞尽一庭梅。	戎昱	闻笛	入笛愁自风夜平飞	五言律诗
结茅同楚客，卜筑汉江边。日落数归鸟，夜深闻扣舷。水痕侵岸柳，山翠借厨烟。调笑提筐妇，春来蚕几眠。	戎昱	汉上题韦氏庄	结卜日夜水山调春	五言律诗
侧听宫官说，知君宠尚存。未能开笑颊，先欲换愁魂。宝镜窥妆影，红衫裛泪痕。昭阳今再入，宁敢恨长门。	戎昱	闺情	侧知未先宝红昭宁	五言律诗
曾共刘咨议，同时事道林。与君相掩泪，来客岂知心。堦雪凌春积，炉烟向暝深。依然旧童子，相送出花林。	戎昱	衡阳春日游僧院	曾同与来堦炉依相	五言律诗
湖入县西边，湖头胜事偏。绿竿初长笋，红颗未开莲。蔽日高高树，迎人小小船。清风长入坐，夏月似秋天。	戎昱	玉台体题湖上亭	湖湖绿红蔽迎清夏	五言律诗
草草还草草，湖东别离早。何处愁杀人，归鞍雪中道。出门迷辙迹，云水白浩浩。明日武陵西，相思鬓堪老。	戎昱	湖南雪中留别	草湖何归出云明相	五言律诗
女伴朝来说，知君欲弃捐。懒梳明镜下，羞到画堂前。有泪沾脂粉，无情理管弦。不知将巧笑，更遣向谁怜。	戎昱	古意	女知懒羞有无不更	五言律诗
汉家青史上，计拙是和亲。社稷依明主，安危托妇人。岂能将玉貌，便拟静胡尘。地下千年骨，谁为辅佐臣。	戎昱	咏史	汉计社安岂便地谁	五言律诗
坐到三更尽，归仍万里赊。雪声偏傍竹，寒梦不离家。晓角分残漏，孤灯落碎花。二年随骠骑，辛苦向天涯。	戎昱	桂州腊夜	坐归雪寒晓孤二辛	五言律诗
玷玉甘长弃，朱门喜再游。过因才后重，恩合死前酬。养骥须怜瘦，栽松莫厌秋。今朝两行泪，一半血和流。	戎昱	再赴桂州先寄李大夫	玷朱过恩养栽今一	五言律诗
招提精舍好，石壁向江开。山影水中尽，鸟声天上来。一灯传岁月，深院长莓苔。日暮双林磬，泠泠送客回。	戎昱	题招提寺	招石山鸟一深日泠	五言律诗
剑门兵革后，万事尽堪悲。鸟鼠无巢穴，儿童话别离。山川同昔日，荆棘是今时。征战何年定，家家有画旗。	戎昱	入剑门	剑万鸟儿山荆征家	五言律诗
一团青翠色，云是子陵家。山带新晴雨，溪留闰月花。瓶开巾漉酒，地坼笋抽芽。彩缛承颜面，朝朝赋白华。	戎昱	闰春宴花溪严侍御庄	一云山溪瓶地彩朝	五言律诗
异乡三十口，亲老复家贫。无事干坤内，虚为翰墨人。岁华南去后，愁梦北来频。惆怅江边柳，依依又欲春。	戎昱	岁暮客怀	异亲无虚岁愁惆依	五言律诗
先皇歌舞地，今日未游巡。幽咽龙池水，凄凉御榻尘。随风秋树弃，对月老宫人。万事如桑海，悲来欲恸神。	戎昱	秋望兴庆宫	先今幽凄随对万悲	五言律诗
辰州万里外，想得逐臣心。谪去刑名枉，人间痛惜深。误将瑕指玉，遂使谩消金。计日西归在，休为泽畔吟。	戎昱	送郑炼师贬辰州	辰想谪人误遂计休	五言律诗
故国遗墟在，登临想旧游。一朝人事变，千载水空流。梦渚鸿声晚，荆门树色秋。片云凝不散，遥挂望乡愁。	戎昱	云梦故城秋望	故登一千梦荆片遥	五言律诗
何事陶彭泽，明时又挂冠。为耽泉石趣，不惮薜萝寒。轻雪笼纱帽，孤猿傍醮坛。悬悬老松下，金灶夜烧丹。	戎昱	送王明府入道	何明为不轻孤悬金	五言律诗
成器虽因匠，怀刚本自天。为怜持寸节，长拟静三边。未入英髦用，空存铁石坚。希君剖腹取，还解抱龙泉。	戎昱	赋得铁马鞭	成怀为长未空希还	五言律诗
闻说征南没，那堪故吏闻。能持苏武节，不受马超勋。国破无家信，天秋有雁群。同荣不同辱，今日负将军。	戎昱	闻颜尚书陷贼中	闻那能不国天同今	五言律诗
武陵何处在，南指楚云阴。花萼连枝近，桃源去路深。啼莺徒寂寂，征马已骎骎。堤上千年柳，条条挂我心。	戎昱	送陆秀才归觐省	武南花桃啼征堤条	五言律诗
谁人不谴谪，君去独堪伤。长子家无弟，慈亲老在堂。惊魂随驿吏，冒暑向炎方。未到猿啼处，参差已断肠。	戎昱	送辰州郑使君	谁君长慈惊冒未参	五言律诗
江柳断肠色，黄丝垂未齐。人看几重恨，鸟入一枝低。乡泪正堪落，与君又解携。相思万里道，春去夕阳西。	戎昱	江上柳送人	江黄人鸟乡与相春	五言律诗
登高上山上，高处更堪愁。野菊他乡酒，芦花满眼秋。风烟连楚郡，兄弟客荆州。早晚朝天去，亲随定远侯。	戎昱	桂州西山登高上陆大夫	登高野芦风兄早亲	五言律诗
平生金石友，沦落向辰州。已是二年客，那堪终日愁。尺书浑不寄，两鬓计应秋。今夜相思月，情人南海头。	戎昱	寄郑炼师	平沦已那尺两今情	五言律诗
忆昔千秋节，欢娱万国同。今来六亲远，此日一悲风。年少逢胡乱，时平似梦中。棃园几人在，应是涕无穷。	戎昱	八月十五日	忆欢今此年时棃应	五言律诗
江湖思渺然，不离国门前。折苇鱼沉藻，攀藤鸟出烟。生衣宜水竹，小酒入诗篇。莫怪侵星坐，神清不欲眠。	戎昱	骆家亭子纳凉	江不折攀生小莫神	五言律诗
莫话边庭事，心摧不欲闻。数年家陇地，舍弟殁胡军。每念支离苦，常嗟骨肉分。急难何日见，遥哭陇西云。	戎昱	逢陇西故人忆关中舍弟	莫心数舍每常急遥	五言律诗
今来秋已暮，还恐未成归。梦里家仍远，愁中叶又飞。竹声风度急，灯影月来微。得见梁夫子，心源有所依。	戎昱	秋夜梁十三厅事	今还梦愁竹灯得心	五言律诗
九月龟城暮，愁人闭草堂。地卑多雨润，天暖少秋霜。纵欲倾新酒，其如忆故乡。不知更漏意，惟向客边长。	戎昱	成都暮雨秋	九愁地天纵其不惟	五言律诗
渚宫无限客，相见独相亲。长路皆同病，无言似一身。岁寒唯爱竹，憔悴不堪春。细与知音说，攻文恐悮人。	戎昱	酬梁二十	渚相长无岁憔细攻	五言律诗
愁里惜春深，闻幽即共寻。贵看花柳色，图放别离心。客醉花能笑，诗成花伴吟。为君调绿绮，先奏凤归林。	戎昱	花下宴送郑炼师	愁闻贵图客诗为先	五言律诗
弟兄书忽到，一夜喜兼愁。空馆复闻雨，贫家怯到秋。坐中孤烛暗，窗外数萤流。试以他乡事，明朝问子游。	戎昱	秋馆雨后得弟兄书即事呈李	弟一空贫坐窗试明	五言律诗
君向长沙去，长沙仆旧谙。虽之桂岭北，终是阙庭南。山霭生朝雨，江烟作夕岚。松醪能醉客，慎勿滞湘潭。	戎昱	送张秀才之长沙	君长虽终山江松慎	五言律诗
送客身为客，思家怆别家。暂收双眼泪，遥想五陵花。路远征车迥，山回剑阁斜。长安君到日，春色未应赊。	戎昱	送严十五郎之长安	送思暂遥路山长春	五言律诗
故人能爱客，秉烛会吾曹。家为朋徒罄，心缘翰墨劳。夜寒销腊酒，霜冷重绨袍。醉卧西窗下，时闻雁响高。	戎昱	冬夜宴梁十三厅	故秉家心夜霜醉时	五言律诗
弱质人皆弃，唯君手自栽。藟含霜后竹，香惹腊前梅。拟托凌云势，须凭接引材。清阴如可惜，黄鸟定飞来。	戎昱	和李尹种葛	弱唯藟香拟须清黄	五言律诗
虽听采莲曲，讵识采莲心。漾檝爱花远，回船愁浪深。烟生极浦色，日落半江阴。同侣怜波静，看妆堕玉簪。	戎昱	相和歌辞采莲曲二首一	虽讵漾回烟日同看	五言律诗
暂作宜阳客，深知太守贤。政移千里俗，人戴两重天。旧郭多新室，闲坡尽辟田。倘令黄霸在，今日耻同年。	戎昱	赠宜阳张使君	暂深政人旧闲倘今	五言律诗
江东万里外，别后几凄凄。峡路花应发，津亭柳正齐。酒倾迟日暮，川阔远天低。心系征帆上，随君到剡溪。	戎昱	成都送严十五之江东	江别峡津酒川心随	五言律诗
子陵栖遁处，堪系野人心。溪水浸山影，岚烟向竹阴。忘机看白日，留客醉瑶琴。爱此多诗兴，归来步步吟。	戎昱	题严氏竹亭	子堪溪岚忘留爱归	五言律诗
柱史今何适，西行咏陟冈。也知人惜别，终美雁成行。春雨桃花静，离尊竹叶香。到时丞相阁，应喜棣华芳。	戎昱	送王端公之太原归觐相公	柱西也终春离到应	五言律诗
乘夕棹归舟，缘源二转幽。月明看岭树，风静听溪流。岚气船间入，霜华衣上浮。猿声虽此夜，不是别家愁。	戎昱	耒阳谿夜行	乘缘月风岚霜猿不	五言律诗
远客惊秋早，江天夜露新。满庭惟有月，空馆更何人。卜命知身贱，伤寒舞剑频。猿啼曾下泪，可是为忧贫。	戎昱	桂城早秋	远江满空卜伤猿可	五言律诗
岁暮天涯客，寒窗欲晓时。君恩空自感，乡思梦先知。重谊人愁别，惊栖鹊恋枝。不堪楼上角，南向海风吹。	戎昱	桂州岁暮	岁寒君乡重惊不南	五言律诗
独向东亭坐，三更待月开。萤光入竹去，水影过江来。露滴千家静，年流一叶催。龙钟万里客，正合故人哀。	戎昱	宿桂州江亭呈康端公	独三萤水露年龙正	五言律诗
二陵恭妇道，六寝盛皇情。礼逊生前贵，恩追殁后荣。幼王亲捧土，爱女复连茔。东望长如在，谁云向玉京。	窦叔向	贞懿皇后挽歌三首一	二六礼恩幼爱东谁	五言律诗
后庭攀画柳，上陌咽清笳。命妇羞苹叶，都人插柰花。寿宫星月异，仙路往来赊。纵有迎仙术，终悲隔绛纱。	窦叔向	贞懿皇后挽歌三首二	后上命都寿仙纵终	五言律诗
断续长门下，清泠逆旅秋。征夫应待信，寒女不胜愁。带月飞城上，因风散陌头。离居偏入听，况复送归舟。	窦叔向	秋砧送邑大夫	断清征寒带因离况	五言律诗
晓发渔门戍，晴看担石湖。日衔高浪出，天入四空无。尺寸分洲岛，纤毫指舳舻。渺然从此去，谁念客帆孤。	窦叔向	过担石湖	晓晴日天尺纤渺谁	五言律诗
紫殿俯千官，春松应合欢。御炉香焰暖，驰道玉声寒。乳燕翻珠缀，祥乌集露盘。宫花一万树，不敢举头看。	窦叔向	春日早朝应制	紫春御驰乳祥宫不	五言律诗
楚腊还无雪，江春又足风。马羸三迳外，人病四愁中。西塞波涛阔，南朝寺舍空。犹衔步兵酒，宿醉在除东。	窦常	晚次方山精舍却寄张荐员外	楚江马人西南犹宿	五言律诗
岁积登朝恋，秋加陋巷贫。宿酲因夜歇，佳句得愁新。尽日凭幽几，何时上软轮。汉廷风宪在，应念匪躬人。	窦常	和裴端公枢芜城秋夕简远近	岁秋宿佳尽何汉应	五言律诗
力取诚多难，天亡路亦穷。有心裁帐下，无面到江东。命厄留骓处，年销逐鹿中。汉家神器在，须废拔山功。	窦常	项亭怀古	力天有无命年汉须	五言律诗
野棠花覆地，山馆夜来阴。马迹穿云去，鸡声出涧深。清风时偃草，久旱或为霖。试与茕嫠话，犹坚借寇心。	窦常	奉使西还早发小磵馆寄卢滁	野山马鸡清久试犹	五言律诗
出门山未曙，风叶暗萧萧。月影临荒栅，泉声近废桥。岁经秋后役，程在洛中遥。寄谢金门侣，弓旌悮见招。	窦常	早发金钩店寄奚十唐大二茂	出风月泉岁程寄弓	五言律诗
浪迹终年客，惊心此地春。风前独去马，泽畔耦耕人。老大交情重，悲凉外物亲。子云今在宅，应见柳条新。	窦常	途中立春寄杨郇伯	浪惊风泽老悲子应	五言律诗
卓绝明时第，孤贞贵后贫。郄诜为胄子，季札是乡人。笔下调金石，花开领搢绅。那堪归葬日，哭渡柳杨津。	窦常	故秘监丹阳郡公延陵包公挽	卓孤郄季笔花那哭	五言律诗
玉立分尧绪，笄年下相门。早加于氏对，偏占馆陶恩。泪有潜成血，香无却返魂。共知何驸马，垂白抱天孙。	窦常	凉国惠康公主挽歌	玉笄早偏泪香共垂	五言律诗
万事竟蹉跎，重泉恨若何。官临环卫小，身逐转蓬多。丽藻尝专席，闲情欲烂柯。春风宛陵路，丹旐在沧波。	窦常	哭张仓曹南史	万重官身丽闲春丹	五言律诗
水国芒种后，梅天风雨凉。露蚕开晚簇，江燕绕危樯。山趾北来固，潮头西去长。年年此登眺，人事几销亡。	窦常	北固晚眺	水梅露江山潮年人	五言律诗
君非三谏寤，礼许一身逃。自树终天戚，何裨事主劳。众鱼应饵骨，多士尽𫗦糟。有客椒浆奠，文衰不继骚。	窦常	谒三闾庙	君礼自何众多有文	五言律诗
云屋何年客，青山白日长。种花春扫雪，看箓夜焚香。上象壶中阔，平生醉里忙。幸承仙籍后，乞取大还方。	窦常	茅山赠梁尊师	云青种看上平幸乞	五言律诗
千门万户迷，伫立月华西。画戟晨光动，春松宿露低。主文亲玉扆，通籍入金闺。肯念从戎去，风沙事鼓鞞。	窦牟	史馆候别蒋拾遗不遇	千伫画春主通肯风	五言律诗
上陌行初尽，严城立未开。人疑早朝去，客是远方来。伏奏徒将命，周行自引才。可怜霄汉曙，鸳鹭正徘徊。	窦牟	早赴临台立马待漏口号寄弟	上严人客伏周可鸳	五言律诗
忽忝诸卿位，仍陪长者车。礼容皆若旧，名籍自凭虚。上路花偏早，空山云甚余。却愁新咏发，酬和不相如。	窦牟	缑氏拜陵回道中呈李舍人少	忽仍礼名上空却酬	五言律诗
仙客诚难访，吾人岂易同。独游应驻景，相顾且吟风。药畹琼枝秀，斋轩粉壁空。不题三五字，何以达壶公。	窦牟	陪韩院长韦河南同寻刘师不	仙吾独相药斋不何	五言律诗
远爱东光县，平临若木津。一城见先日，百里早惊春。德礼邀才重，恩辉拜命新。几时裁尺素，沧海有枯鳞。	窦牟	送东光吕少府之官连帅奏授	远平一百德恩几沧	五言律诗
特建青油幕，量分紫禁师。自然知召子，不用问从谁。文武轻车少，腥膻左衽衰。北风如有寄，画取受降时。	窦牟	送刘公达判官赴天德军幕	特量自不文腥北画	五言律诗
台鼎尝虚位，夔龙莫致尧。德音冥秘府，风韵散清朝。天上文星落，林端玉树凋。有吴君子墓，返葬故山遥。	窦牟	故秘监丹阳郡公延陵包公挽	台夔德风天林有返	五言律诗
日爱南山好，时逢夏景残。白云兼似雪，清昼乍生寒。九陌峰如坠，千门翠可团。欲知形胜尽，都在紫宸看。	窦牟	望终南	日时白清九千欲都	五言律诗
寒光凝雪彩，限直居粉闱。恍疑白云上，乍觉金印非。树色霭虚空，琴声谐素徽。明晨阻通籍，独卧挂朝衣。	窦群	雪中遇直	寒限恍乍树琴明独	五言律诗
夙心旷何许，日暮依林薄。流水不待人，孤云时映鹤。蒙蒙千万花，曷为神仙药。不遇烂柯叟，报非旧城郭。	窦群	时兴	夙日流孤蒙曷不报	五言律诗
丈夫得宝剑，束发曾书绅。嗟吁一朝遇，愿言千载邻。心许留家树，辞直断佞臣。焉能为绕指，拂拭试时人。	窦群	题剑	丈束嗟愿心辞焉拂	五言律诗
万事非京国，千山拥丽谯。佩刀看日晒，赐马傍江调。言语多重译，壶觞每独谣。沿流如着翅，不敢问归桡。	窦群	黔中书事	万千佩赐言壶沿不	五言律诗
雨霜地如雪，松桂青参差。鹤警晨光上，步出南轩时。所遇各有适，我怀亦自怡。愿言缄素封，昨夜梦琼枝。	窦群	冬日晓思寄杨二十七炼师	雨松鹤步所我愿昨	五言律诗
重轩深似谷，列柏镇含烟。境绝苍蝇到，风生白雪前。弹冠惊迹近，专席感恩偏。霄汉朝来下，油幢路几千。	窦群	贞元末东院尝接事今西川武	重列境风弹专霄油	五言律诗
何事到容州，临池照白头。兴随年已往，愁与水长流。僶俯思逋客，辛勤悔饭牛。诗人亦何意，树草欲忘忧。	窦群	北地	何临兴愁僶辛诗树	五言律诗
夕霁凉飙至，翛然心赏谐。清光松上月，虚白郡中斋。置酒平生在，开衿愿见乖。殷勤寄双鲤，梦想入君怀。	窦群	雨后月下寄怀羊二十七资州	夕翛清虚置开殷梦	五言律诗
今朝天景清，秋入晋阳城。露叶离披处，风蝉三数声。那言苦行役，值此远徂征。莫话心中事，相看气不平。	窦庠	太原送穆质南游	今秋露风那值莫相	五言律诗
朱弦韵正调，清夜似闻韶。山馆月犹在，松枝雪未消。城笳三奏晓，别鹤一声遥。明日思君处，春泉翻寂寥。	窦庠	四皓驿听琴送王师简归湖南	朱清山松城别明春	五言律诗
山断塞初平，人言古战庭。泉冰声更咽，阴火焰偏青。月落云沙黑，风回草木腥。不知秦与汉，徒欲吊英灵。	窦庠	夜行古战场	山人泉阴月风不徒	五言律诗
华馆迟嘉宾，逢迎淑景新。锦筵开绛帐，玉佩下朱轮。曲里三仙会，风前百啭春。欲知忘味处，共仰在齐人。	窦庠	奉和王侍郎春日喜李侍郎崔	华逢锦玉曲风欲共	五言律诗
烽烟犹未尽，年鬓暗相催。轻敌心空在，弯弓手不开。马依秋草病，柳傍故营摧。唯有酬恩客，时听说剑来。	窦巩	老将行	烽年轻弯马柳唯时	五言律诗
萧郎自小贤，爱客不言钱。有酒轻寒夜，无愁倚少年。闲寻织锦字，醉上看花船。好是关身事，从人道性偏。	窦巩	赠萧都官	萧爱有无闲醉好从	五言律诗
白发放橐鞬，梁王爱旧全。竹篱江畔宅，梅雨病中天。时奉登楼䜩，闲修上水船。邑人兴谤易，莫遣鹤支钱。	窦巩	忝职武昌初至夏口书事献府	白梁竹梅时闲邑莫	五言律诗
回望湓城远，西风吹荻花。暮潮江势阔，秋雨雁行斜。多醉浑无梦，频愁欲到家。渐惊云树转，数点是晨鸦。	窦巩	早秋江行	回西暮秋多频渐数	五言律诗
红叶江邨夕，孤烟草舍贫。水清鱼识钓，林静犬随人。采掇山无主，扶持药有神。客来唯劝酒，蝴蝶是前身。	窦巩	题任处士幽居	红孤水林采扶客蝴	五言律诗
吴蜀何年别，相逢汉水头。望乡心共醉，握手泪先流。宿雾千山晓，春霖一夜愁。离情方浩荡，莫说去刀州。			吴相望握宿春离莫	五言律诗
江邨风雪霁，晓望忽惊春。畊地人来早，营巢鹊语频。带花移树小，插槿作篱新。何事胜无事，穷通任此身。	窦巩	早春松江野望	江晓畊营带插何穷	五言律诗
坐惜年光变，辽阳信未通。燕迷新画屋，春识旧花丛。梦绕天山外，愁翻锦字中。昨来谁是伴，鹦鹉在帘栊。	窦巩	少妇词	坐辽燕春梦愁昨鹦	五言律诗
几年沧海别，相见竟多违。鬓发缘愁白，音书为懒稀。新诗徒有赠，故国未同归。人事那堪问，无言是与非。	窦巩	岁晚喜远兄弟至书情	几相鬓音新故人无	五言律诗
束简下高阁，买符驱短辕。故人惜分袂，结念醉芳樽。切切别思缠，萧萧征骑烦。临归无限意，相视却忘言。	韦夏卿	别张贾	束买故结切萧临相	五言律诗
圣代为迁客，虚皇作近臣。法尊称大洞，学浅忝初真。鸾凤文章丽，烟霞翰墨新。羡君寻句曲，白鹄是三神。	韦夏卿	送顾况归茅山	圣虚法学鸾烟羡白	五言律诗
谪宦闻尝赋，游仙便作诗。白银双阙恋，青竹一龙骑。先入茅君洞，旋过葛稚陂。无然列御寇，五日有还期。	綦毋诚	同韦夏卿送顾况归茅山	谪游白青先旋无五	五言律诗
试向疏林望，方知节候殊。乱声千叶下，寒影一巢孤。不蔽秋天雁，惊飞夜月乌。霜风与春日，几度遣荣枯。	姚伦	感秋	试方乱寒不惊霜几	五言律诗
达人心自适，旅舍当闲居。不出来时径，重看读了书。晚山岚色近，斜日树阴疏。尽是忘言客，听君诵子虚。	姚伦	过章秀才洛阳客舍	达旅不重晚斜尽听	五言律诗
寒尽鸿先去，江回客未归。早知名是幻，不敢绣为衣。雾积川原暗，山多郡县稀。今朝下湘岸，更逐鹧鸪飞。	张叔卿	空灵岸	寒江早不雾山今更	五言律诗
江南寒食早，二月杜鹃鸣。日暖山初绿，春寒雨欲晴。浴蚕当社日，改火待清明。更喜瓜田好，令人忆邵平。	陈润	东都所居寒食下作	江二日春浴改更令	五言律诗
塔庙出招提，登临碧海西。不知人意远，渐觉鸟飞低。稍与云霞近，如将日月齐。迁乔未得意，徒欲蹑云梯。	陈润	登西灵塔	塔登不渐稍如迁徒	五言律诗
野人膺辟命，溪上掩柴扉。黄卷犹将去，青山岂更归。马留苔藓迹，人脱薜萝衣。他日相思处，天边望少微。	陈润	送骆征君	野溪黄青马人他天	五言律诗
日影化为虹，弯弯出浦东。一条微雨后，五色片云中。轮势随天度，桥形跨海通。还将饮水处，持送使车雄。	陈润	赋得浦外虹送人	日弯一五轮桥还持	五言律诗
晚望秋高夜，微明欲曙河。桥成鹊已去，机罢女应过。月上殊开练，云行类动波。寻源不可到，耿耿复如何。	陈润	赋得秋河曙耿耿	晚微桥机月云寻耿	五言律诗
谢公遗咏处，池水夹通津。古往人何在，年来草自春。色宜波际绿，香爱雨中新。今日青青意，空悲行路人。	陈润	赋得池塘生春草	谢池古年色香今空	五言律诗
道为诗书重，名因赋颂雄。礼闱曾擢桂，宪府既乘骢。流水生涯尽，浮云世事空。唯余旧台柏，萧瑟九原中。	杜诵	哭长孙侍郎	道名礼宪流浮唯萧	五言律诗
国以重明受，天从谅暗移。诸侯方北面，白日忽西驰。龙影当泉落，鸿名向庙垂。永言青史上，还见戴无为。	郑丹	肃宗挽歌	国天诸白龙鸿永还	五言律诗
早春见花枝，朝朝恨发迟。直看花落尽，却意未开时。以此方人世，弥令感盛衰。始知山简绕，频向习家池。	郑昈	落花	早朝直却以弥始频	五言律诗
阳关多古调，无奈醉中闻。归梦吴山远，离情楚水分。孤舟经暮雨，征路入秋云。后夜同明月，山窗定忆君。	戴叔伦	送别钱起	阳无归离孤征后山	五言律诗
陋巷无车辙，烟萝总是春。贾生独未达，原宪竟忘贫。草座留山月，荷衣远洛尘。最怜知己在，林下访闲人。	戴叔伦	送张南史	陋烟贾原草荷最林	五言律诗
仙仗肃朝官，承平圣主欢。月沉宫漏静，雨湿禁花寒。丹荔来金阙，朱樱贡玉盘。六龙扶御日，只许近臣看。	戴叔伦	春日早朝应制	仙承月雨丹朱六只	五言律诗
山晓旅人去，天高秋气悲。明河川上没，芳草露中衰。此别又千里，少年能几时。心知剡溪路，聊且寄前期。	戴叔伦	早行寄朱山人放	山天明芳此少心聊	五言律诗
旅馆谁相问，寒灯独可亲。一年将尽夜，万里未归人。寥落悲前事，支离笑此身。愁颜与衰鬓，明日又逢春。	戴叔伦	除夜宿石头驿	旅寒一万寥支愁明	五言律诗
出门逢故友，衣服满尘埃。岁月不可问，山川何处来。绮城容弊宅，散职寄灵台。自此留君醉，相欢得几回。	戴叔伦	吴明府自远而来留宿	出衣岁山绮散自相	五言律诗
天秋月又满，城阙夜千重。还作江南会，翻疑梦里逢。风枝惊暗鹊，露草覆寒蛩。羁旅长堪醉，相留畏晓钟。	戴叔伦	客夜与故人偶集	天城还翻风露羁相	五言律诗
万里杨柳色，出关送故人。轻烟拂流水，落日照行尘。积梦江湖阔，忆家兄弟贫。裴回灞亭上，不语自伤春。	戴叔伦	送友人东归	万出轻落积忆裴不	五言律诗
年年五湖上，厌见五湖春。长醉非关酒，多愁不为贫。山川迷道路，伊洛困风尘。今日扁舟别，俱为沧海人。	戴叔伦	江上别张欢	年厌长多山伊今俱	五言律诗
将归汾水上，远省锦城来。已泛西江尽，仍随北雁回。暮云征马速，晓月故关开。渐向庭闱近，留君醉一杯。	戴叔伦	广陵送赵主簿自蜀归绛州宁	将远已仍暮晓渐留	五言律诗
扰扰倦行役，相逢陈蔡间。如何百年内，不见一人闲。对酒惜余景，问程愁乱山。秋风万里道，又出穆陵关。	戴叔伦	别友人	扰相如不对问秋又	五言律诗
萧条心境外，兀坐独参禅。萝月明盘石，松风落润泉。性空长入定，心悟自通玄。去住浑无迹，青山谢世缘。	戴叔伦	晖上人独坐亭	萧兀萝松性心去青	五言律诗
王者应无敌，天兵动远征。建牙连朔漠，飞骑入胡城。夜月边城影，秋风陇水声。陈琳能草檄，含笑出长平。	戴叔伦	送崔融	王天建飞夜秋陈含	五言律诗
步入招提路，因之访道林。石龛苔藓积，香径白云深。双树含秋色，孤峰起夕阴。屟廊行欲遍，回首一长吟。	戴叔伦	游少林寺	步因石香双孤屟回	五言律诗
暖日菜心稠，晴烟麦穗抽。客心双去翼，归梦一扁舟。废塔巢双鹤，长波漾白鸥。关山明月到，怆恻十年游。	戴叔伦	崇德道中	暖晴客归废长关怆	五言律诗
历历愁心乱，迢迢独夜长。春帆江上雨，晓镜鬓边霜。啼鸟云山静，落花溪水香。家人亦念我，与汝黯相忘。	戴叔伦	雨	历迢春晓啼落家与	五言律诗
一谪长沙地，三年叹逐臣。上书忧汉室，作赋吊灵均。旧宅秋荒草，西风客荐苹。凄凉回首处，不见洛阳人。	戴叔伦	过贾谊宅	一三上作旧西凄不	五言律诗
岁晚斋居寂，情人动我思。每因一尊酒，重和百篇诗。月冷猿啼惨，天高雁去迟。夜郎流落久，何日是归期。	戴叔伦	冬日有怀李贺长吉	岁情每重月天夜何	五言律诗
白发金陵客，怀归不暂留。交情分两地，行色载孤舟。黄叶蝉吟晚，沧江雁送秋。何年重会此，诗酒复追游。	戴叔伦	送郎士元	白怀交行黄沧何诗	五言律诗
独钓春江上，春江引趣长。断烟栖草碧，流水带花香。心事同沙鸟，浮生寄野航。荷衣尘不染，何用濯沧浪。	戴叔伦	春江独钓	独春断流心浮荷何	五言律诗
岩云掩竹扉，去鸟带余晖。地僻生涯薄，山深俗事稀。养花分宿雨，翦叶补秋衣。野渡逢渔子，同舟荡月归。	戴叔伦	山居即事	岩去地山养翦野同	五言律诗
濯濯长亭柳，阴连灞水流。雨搓金缕细，烟袅翠丝柔。送客添新恨，听莺忆旧游。赠行多折取，那得到深秋。	戴叔伦	赋得长亭柳	濯阴雨烟送听赠那	五言律诗
白发照乌纱，逢人只自嗟。官闲如致仕，客久似无家。夜雨孤灯梦，春风几度花。故园归有日，诗酒老生涯。	戴叔伦	客中言怀	白逢官客夜春故诗	五言律诗
山行分曙色，一路见人稀。野鸟啼还歇，林花堕不飞。云迷栖鹤寺，水涩钓鱼矶。回首天将暝，逢僧话未归。	戴叔伦	山行	山一野林云水回逢	五言律诗
远访山中客，分泉谩煮茶。相携林下坐，共惜鬓边华。归路逢残雨，沿溪见落花。候门童子问，游乐到谁家。	戴叔伦	春日访山人	远分相共归沿候游	五言律诗
门掩青山卧，莓苔积雨深。病多知药性，客久见人心。众鸟趋林健，孤蝉抱叶吟。沧洲诗社散，无梦盍朋簪。	戴叔伦	卧病	门莓病客众孤沧无	五言律诗
月明溪水上，谁识步虚声。夜静金波冷，风微玉练平。自知尘梦远，一洗道心清。更弄瑶笙罢，秋空鹤又鸣。	戴叔伦	赠月溪羽士	月谁夜风自一更秋	五言律诗
补衲随缘住，难违尘外踪。木杯能渡水，铁钵肯降龙。到处栖云榻，何年卧雪峰。知师归日近，应偃旧房松。	戴叔伦	赠行脚僧	补难木铁到何知应	五言律诗
同到长真寺，青山四面同。鸟啼花竹暗，人散户庭空。蒲润千年雨，松门午夜风。旧游悲往日，回首各西东。	戴叔伦	重游长真寺	同青鸟人蒲松旧回	五言律诗
山气碧氤氲，深林带夕曛。人归孤嶂晚，犬吠隔溪云。杉竹何年种，烟尘此地分。桃源宁异此，犹恐世间闻。	戴叔伦	晚望	山深人犬杉烟桃犹	五言律诗
兰若倚西冈，年深松桂长。似闻葛洪井，还近赞公房。挂衲云林静，翻经石榻凉。下方一回首，烟露日苍苍。	戴叔伦	寄赠翠岩奉上人	兰年似还挂翻下烟	五言律诗
野桥秋水落，江阁暝烟微。白日又欲午，高人犹未归。青林依古塔，虚馆静柴扉。坐久思题字，翻怜柿叶稀。	戴叔伦	过龙湾五王阁访友人不遇	野江白高青虚坐翻	五言律诗
共有春山兴，幽寻此日同。谈诗访灵彻，入社愧陶公。竹暗闭房雨，茶香别院风。谁知尘境外，路与白云通。	戴叔伦	与友人过山寺	共幽谈入竹茶谁路	五言律诗
古井庇幽亭，涓涓一窦明。仙源通海水，灵液孕山精。久旱宁同涸，长年秪自清。欲彰贞白操，酌献使君行。	戴叔伦	赋得古井送王明府	古涓仙灵久长欲酌	五言律诗
仗剑万里去，孤城辽海东。旌旗愁落日，鼓角壮悲风。野迥边尘息，烽消戍垒空。辕门正休暇，投策拜元戎。	戴叔伦	送耿十三𣲗复往辽海	仗孤旌鼓野烽辕投	五言律诗
百年浑是客，白发总盈颠。佛国三秋别，云台五色连。朝盘香积饭，夜瓮落花泉。遥忆谈玄地，月高人未眠。	戴叔伦	寄禅师寺华上人次韵三首	百白佛云朝夜遥月	五言律诗
禅心如落叶，不逐晓风颠。猊坐翻萧瑟，皋比喜接连。芙蓉开紫雾，湘玉映清泉。白昼谈经罢，闲从石上眠。	戴叔伦	寄禅师寺华上人次韵三首	禅不猊皋芙湘白闲	五言律诗
德士名难避，风流学济颠。礼罗加璧至，荐鹗与云连。尘世休飞锡，松林且枕泉。近闻离讲席，听雨半山眠。	戴叔伦	寄禅师寺华上人次韵三首	德风礼荐尘松近听	五言律诗
白发怀闽峤，丹心恋蓟门。官闲胜道院，宅远类荒村。二月霜花薄，群山雨气昏。东菑春事及，好向野人论。	戴叔伦	独坐	白丹官宅二群东好	五言律诗
何言访衰疾，旌斾重淹留。谢礼诚难荅，裁诗岂易酬。江清寒照动，山迥野云秋。一醉龙沙上，终欢胜旧游。	戴叔伦	李大夫见赠因之有呈	何旌谢裁江山一终	五言律诗
奏书归阙下，祖帐出湘东。满座他乡别，何年此会同。借芳怜岸草，闻笛怨江风。且莫乘流去，心期在醉中。	戴叔伦	长沙送梁副端归京	奏祖满何借闻且心	五言律诗
楚人方苦热，柱史独闻蝉。晴日暮江上，惊风一叶前。荡摇清管杂，幽咽野风传。旅舍闻君听，无由更昼眠。	戴叔伦	和尉迟侍郎夏杪闻蝉	楚柱晴惊荡幽旅无	五言律诗
高会吹台中，新年月桂空。貂蝉临野水，旌斾引春风。细草萦斜岸，纤条出故丛。微文复看猎，宁与解神同。	戴叔伦	和李相公勉晦日蓬池游宴	高新貂旌细纤微宁	五言律诗
受辞分路远，会府见君稀。雨雪经年去，轩车此日归。暮春愁见别，久客顺相依。寂寞伊川上，杨花空自飞。	戴叔伦	彭婆馆逢韦判官使还	受会雨轩暮久寂杨	五言律诗
举袂掩离弦，枉君愁思篇。忽惊池上鹭，下咽陇头泉。对牖墙阴满，临扉日影圆。赖闻黄太守，章句此中传。	戴叔伦	酬别刘九郎评事传经同泉字	举枉忽下对临赖章	五言律诗
移家住汉阴，不复问华簪。贳酒宜城近，烧田梦泽深。暮山逢鸟入，寒水见鱼沉。与物皆无累，终年惬本心。	戴叔伦	汉南遇方评事	移不贳烧暮寒与终	五言律诗
昔人从逝水，有客吊秋风。何意千年隔，论心一日同。楚亭方作乱，汉律正酬功。倏忽桑田变，谗言亦已空。	戴叔伦	湘中怀古	昔有何论楚汉倏谗	五言律诗
大江横万里，古渡渺千秋。浩浩波声险，苍苍天色愁。三方归汉鼎，一水限吴州。霸国今何在，清泉长自流。	戴叔伦	京口怀古	大古浩苍三一霸清	五言律诗
安亲非避地，羁旅十余年。道长时流许，家贫故旧怜。相逢今岁暮，远别一方偏。去住俱难说，江湖正渺然。	戴叔伦	逢友生言怀	安羁道家相远去江	五言律诗
自忆专房宠，曾居第一流。移恩向他处，暂妒不容收。夜静管弦绝，月明宫殿秋。空将旧时意，长望凤皇楼。	戴叔伦	长门怨	自曾移暂夜月空长	五言律诗
衰鬓辞余秩，秋风入故园。结茅成暖室，汲井及清源。邻里桑麻接，儿童笑语喧。终朝非役役，聊寄远人言。	戴叔伦	郊园即事寄萧侍郎	衰秋结汲邻儿终聊	五言律诗
与道共浮沉，人间岁月深。是非园吏梦，忧喜塞翁心。细草谁开径，芳条自结阴。由来居物外，无事可抽簪。	戴叔伦	赠韦评事儹	与人是忧细芳由无	五言律诗
十方俱是梦，一念偶寻山。望刹经巴寺，持瓶向蜀关。乱猿心本定，流水性长闲。世俗多离别，王城几日还。	戴叔伦	送少微上人入蜀	十一望持乱流世王	五言律诗
律仪通外学，诗思入禅关。烟景随缘到，风姿与道闲。贯花留静室，咒水度空山。谁识浮云意，悠悠天地间。	戴叔伦	送道虔上人游方	律诗烟风贯咒谁悠	五言律诗
相传五部学，更有一人成。此日灵山去，何方半座迎。麻衣逢雪暖，草履蹑云轻。若见中林石，应知第四生。	戴叔伦	送嵩律师头陁寺	相更此何麻草若应	五言律诗
今夜初听雨，江南杜若青。功名何卤莽，兄弟总雕零。梦远愁蝴蝶，情深愧鹡鸰。抚孤终日意，身世尚流萍。	戴叔伦	舟中见雨	今江功兄梦情抚身	五言律诗
兵尘犹澒洞，僧舍亦征求。师向江南去，予方毂下留。风霜两足白，宇宙一身浮。归及梅花发，题诗寄陇头。	戴叔伦	送僧南归	兵僧师予风宇归题	五言律诗
江干望不极，楼阁影缤纷。水气多为雨，人烟远是云。予生何濩落，客路转辛勤。杨柳牵愁思，和春上翠裙。			江楼水人予客杨和	五言律诗
潇洒绝尘喧，清溪流绕门。水声鸣石濑，萝影到林轩。地静留眠鹿，庭虚下饮猿。春花正夹岸，何必问桃源。	戴叔伦	过友人隐居	潇清水萝地庭春何	五言律诗
黄昏投古寺，深院一灯明。水砌长杉列，风廊败叶鸣。山云留别偈，王事速归程。迢遰罗源路，轻舆候晓行。	戴叔伦	宿天竺寺晓发罗源	黄深水风山王迢轻	五言律诗
一宿西峰寺，尘烦暂觉清。远林生夕籁，高阁起钟声。山寂僧初定，廊深火自明。虽云殊出处，聊与说无生。	戴叔伦	留宿罗源西峰寺示辉上人	一尘远高山廊虽聊	五言律诗
偶入横山寺，湖山景最幽。露涵松翠湿，风涌浪花浮。老衲供茶碗，斜阳送客舟。自缘归思促，不得更迟留。	戴叔伦	题横山寺	偶湖露风老斜自不	五言律诗
风软扁舟稳，行依绿水堤。孤尊秋露滑，短棹晚烟迷。夜静月初上，江空天更低。飘飘信流去，悮过子猷溪。	戴叔伦	泛舟	风行孤短夜江飘悮	五言律诗
马疲盘道峻，投宿入招提。雨急山溪涨，云迷岭树低。凉风来殿角，赤日下天西。偃腹虚檐外，林空鸟恣啼。	戴叔伦	宿灵岩寺	马投雨云凉赤偃林	五言律诗
天涯芳草遍，江路又逢春。海月留人醉，山花笑客贫。离杯倾祖帐，征骑逐行尘。回首风流地，登临少一人。	戴叔伦	江上别刘驾	天江海山离征回登	五言律诗
野居何处是，轩外一横塘。座纳薰风细，帘垂白日长。面山如对画，临水坐流觞。更爱闲花木，欣欣得向阳。	戴叔伦	南轩	野轩座帘面临更欣	五言律诗
泊雁鸣深渚，收霞落晚川。柝随风敛阵，楼映月低弦。漠漠汀帆转，幽幽岸火然。壑危通细路，沟曲绕平田。	戴叔伦	泊雁	泊收柝楼漠幽壑沟	五言律诗
寒尽鸿先至，春回客未归。蚤知名是病，不敢绣为衣。雾积川原暗，山多郡县稀。明朝下湘岸，更逐鹧鸪飞。	戴叔伦	巡诸州渐次空灵戍	寒春蚤不雾山明更	五言律诗
云雨一萧散，悠悠关复河。俱从泛舟役，近隔洞庭波。楚水去不尽，秋风今又过。无因得相见，却恨寄书多。	戴叔伦	潭州使院书情寄江夏贺兰副	云悠俱近楚秋无却	五言律诗
地尽江南戍，山分桂北林。火云三月合，石路九疑深。暗谷随风过，危桥共鸟寻。羁魂愁似绝，不复待猿吟。	戴叔伦	过柳州	地山火石暗危羁不	五言律诗
巴山不可上，徒驭亦裴回。旧栈歌难度，朝云湿未开。瀑泉飞雪雨，惊兽走风雷。此去无停候，征人几日回。	戴叔伦	经巴东岭	巴徒旧朝瀑惊此征	五言律诗
万人曾战死，几处见休兵。井邑初安堵，儿童未长成。凉风吹古木，野火入残营。牢落千余里，山空水复清。	戴叔伦	过申州	万几井儿凉野牢山	五言律诗
独立荒亭上，萧萧对晚风。天高吴塞阔，日落楚山空。猿叫三声断，江流一水通。前程千万里，一夕宿巴东。	戴叔伦	次下牢韵	独萧天日猿江前一	五言律诗
相邀寒影晚，惜别故山空。邻里疏林在，池塘野水通。十年难遇后，一醉几人同。复此悲行子，萧萧逐转蓬。	戴叔伦	潘处士宅会别	相惜邻池十一复萧	五言律诗
朝沐敞南闱，盘跚待日晞。持梳发更落，览镜意多违。吾友见尝少，春风去不归。登高取一醉，犹可及芳菲。	戴叔伦	暮春沐发晦日书怀寄韦功曹	朝盘持览吾春登犹	五言律诗
春风归戚里，晓日上花枝。清管新莺发，重门细柳垂。经过千骑客，调笑五陵儿。何事灵台客，狂歌自不知。	戴叔伦	长安早春赠万评事	春晓清重经调何狂	五言律诗
留欢方继烛，此会岂他人。乡里游从旧，儿童内外亲。夜深愁不醉，老去别何频。莫折园中柳，相看惜暮春。	戴叔伦	留别宋处士	留此乡儿夜老莫相	五言律诗
泷路下丹徼，邮童挥画桡。山回千骑隐，云断两乡遥。渔沪拥寒溜，畲田落远烧。维舟更相忆，惆怅坐空宵。	戴叔伦	留别道州李使君圻	泷邮山云渔畲维惆	五言律诗
衰客惭墨绶，素舸逐秋风。云雨恩难报，江湖意已终。县当仙洞口，路出故园东。唯有新离恨，长留梦寐中。	戴叔伦	将游东都留别包谏议	衰素云江县路唯长	五言律诗
车马去迟迟，离言未尽时。看花一醉别，会面几年期。樵路高山馆，渔洲楚帝祠。南登回首处，犹得望京师。	戴叔伦	灞岸别友	车离看会樵渔南犹	五言律诗
谬官辞获免，滥狱会平反。远与故人别，龙钟望所言。阴天寒不雨，古木夜多猿。老病北归去，余年学灌园。	戴叔伦	临川从事还别崔法曹	谬滥远龙阴古老余	五言律诗
行旅悲摇落，风波厌别离。客程秋草远，心事故人知。暮鸟翻江岸，征徒起路岐。自应无定所，还似欲相随。	戴叔伦	海上别薛舟	行风客心暮征自还	五言律诗
府中相见少，江上独行遥。会日起离恨，新年别旧僚。春云犹伴雪，寒渚未通潮。回首群山暝，思君转寂寥。	戴叔伦	婺州路别录事	府江会新春寒回思	五言律诗
岁除日又暮，山险路仍新。驱传迷深谷，瞻星记北辰。古亭聊假寐，中夜忽逢人。相问皆呜咽，伤心不待春。	戴叔伦	建中癸亥岁奉天除夜宿武当	岁山驱瞻古中相伤	五言律诗
潮水忽复过，云帆俨欲飞。故园双阙下，左宦十年归。晚景照华发，凉风吹绣衣。淹留更一醉，老去莫相违。	戴叔伦	京口送皇甫司马副端曾舒州	潮云故左晚凉淹老	五言律诗
知音不可遇，才子向天涯。远水下山急，孤舟上路赊。乱云收暮雨，杂树落疏花。到日应文会，风流胜阮家。	戴叔伦	送李审之桂州谒中丞叔	知才远孤乱杂到风	五言律诗
南行无俗侣，秋雁与寒云。野趣自多惬，名香日总闻。吴山中路断，浙水半江分。此地登临惯，含情一送君。	戴叔伦	送王翁信及第归江东旧隐	南秋野名吴浙此含	五言律诗
身为百里长，家宠五诸侯。含笑听猿狖，摇鞭望斗牛。梅花堪比雪，芳草不知秋。别后南风起，相思梦岭头。	戴叔伦	送李明府之任	身家含摇梅芳别相	五言律诗
乡人去欲尽，北雁又南飞。京洛风尘久，江湖音信稀。旧山知独往，一醉莫相违。未得辞羁旅，无劳问是非。	戴叔伦	送郭太祝中孚归江东	乡北京江旧一未无	五言律诗
遥夜独不寐，寂寥蓬户中。河明五陵上，月满九门东。旧知亲友散，故园江海空。怀归正南望，此夕起秋风。	戴叔伦	新秋夜寄江右友人	遥寂河月旧故怀此	五言律诗
钟鼓喧离日，车徒促夜装。晓厨新变火，轻柳暗翻霜。传镜看华发，持杯话故乡。每嫌儿女泪，今日自沾裳。	戴叔伦	清明日送邓芮二子还乡	钟车晓轻传持每今	五言律诗
君去方为宰，干戈尚未销。邑中残老小，乱后少官僚。廨宇经兵火，公田没海潮。到时应变俗，新政满余姚。	戴叔伦	送谢夷甫宰余姚县	君干邑乱廨公到新	五言律诗
征役各异路，烟波同旅愁。轻桡上桂水，大艑下扬州。何处成后会，今朝分旧游。离心比杨柳，萧飒不胜秋。	戴叔伦	送柳道时余北还	征烟轻大何今离萧	五言律诗
拟归云壑去，聊寄宦名中。俸禄资生事，文章实国风。听潮回楚浪，看月照隋宫。傥有登楼望，还应伴庾公。	戴叔伦	送万户曹之任扬州便归旧隐	拟聊俸文听看傥还	五言律诗
不与名利隔，且为江汉游。吴山本佳丽，谢客旧淹留。狭道通陵口，贫家住蒋州。思归复怨别，寥落讵关秋。	戴叔伦	送李长史纵之任常州	不且吴谢狭贫思寥	五言律诗
巴江秋欲尽，远别更凄然。月照高唐峡，人随贾客船。积云藏崄路，流水促行年。不料相逢日，空悲尊酒前。	戴叔伦	南宾送蔡侍御游蜀	巴远月人积流不空	五言律诗
九门思谏议，万里采风谣。关外逢秋月，天涯过晚潮。雁来云杳杳，木落浦萧萧。空怨他乡别，回舟暮寂寥。	戴叔伦	送崔拾遗峒江淮访图书	九万关天雁木空回	五言律诗
为文通绝境，从宦及良辰。洛下知名早，腰边结绶新。且倾浮菊酒，聊拂染衣尘。独恨沧波侣，秋来别故人。	戴叔伦	九日送洛阳李丞之任	为从洛腰且聊独秋	五言律诗
邦君采菊地，近接旅人居。一命招衰疾，清光照里闾。去官惭比谢，下榻贵同徐。莫怪沙边倒，偏沾杯酌余。	戴叔伦	奉陪李大夫九日宴龙沙	邦近一清去下莫偏	五言律诗
无言堪自喩，偶坐更相悲。木落惊年长，门闲惜草衰。买山犹未得，谏猎又非时。设被浮名系，归休渐欲迟。	戴叔伦	客舍秋怀呈骆正字士则	无偶木门买谏设归	五言律诗
萍翻蓬自卷，不共本心期。复入重城里，频看百草滋。水流归思远，花发长年悲。尽日春风起，无人见此时。	戴叔伦	寄中书李舍人纾	萍不复频水花尽无	五言律诗
湘流分曲浦，缭绕古城东。岸转千家合，林开一镜空。人生无事少，心赏几回同。且复忘羁束，悠悠落照中。	戴叔伦	暮春游长沙东湖赠辛兖州巢	湘缭岸林人心且悠	五言律诗
回环路不尽，历览意弥新。古木畲田火，澄江荡桨人。缓歌寻极浦，一醉送残春。莫恨长沙远，他年忆此辰。	戴叔伦	暮春游长沙东湖赠辛兖州巢	回历古澄缓一莫他	五言律诗
何时别故乡，归去佩铜章。亲族移家尽，闾阎百战场。背关余古木，近塞足风霜。遗老应相贺，知君不下堂。	戴叔伦	送汶水王明府	何归亲闾背近遗知	五言律诗
轩车出东阁，都邑绕南河。马首先春至，人心比岁和。省风传隐恤，持法去烦苛。却想埋轮者，论功此日多。	戴叔伦	奉同汴州李相公勉送郭布殿	轩都马人省持却论	五言律诗
祖帐临鲛室，黎人拥鹢舟。坐蓝高士去，继组鄙夫留。白日落寒水，青枫绕曲洲。相看作离别，一倍不禁愁。	戴叔伦	送东阳顾明府罢归	祖黎坐继白青相一	五言律诗
门前水流咽，城下乱山多。非是还家路，宁知枉骑过。风烟复欲隔，悲笑屡相和。不学陶公醉，无因奈别何。	戴叔伦	永康孙明府颋秩满将归枉路	门城非宁风悲不无	五言律诗
行役留三楚，思归又一春。自疑冠下发，聊此镜中人。机息知名误，形衰恨道贫。空将旧泉石，长与梦相亲。	戴叔伦	将巡郴永途中作	行思自聊机形空长	五言律诗
春山多胜事，赏玩夜忘归。掬水月在手，弄花香满衣。兴来无远近，欲去惜芳菲。南望鸣钟处，楼台深翠微。	于良史	春山夜月	春赏掬弄兴欲南楼	五言律诗
山暝飞群鸟，川长泛四邻。烟归河畔草，月照渡头人。朋友怀东道，乡关恋北辰。去留无所适，岐路独迷津。	于良史	宿蓝田山口奉寄沈员外	山川烟月朋乡去岐	五言律诗
地际朝阳满，天边宿雾收。风兼残雪起，河带断冰流。北阙驰心极，南图尚旅游。登临思不已，何处得销愁。			地天风河北南登何	五言律诗
隐几读黄老，闲居耳目清。僻居人事少，多病道心生。雨洗山林湿，鸦鸣池馆晴。晚来因废卷，行药至西城。	于良史	闲居寄薛华	隐闲僻多雨鸦晚行	五言律诗
看尔动行棹，未收离别筵。千帆忽见及，乱却故人船。纷泊雁群起，逶迤沙溆连。长亭十里外，应是少人烟。	于良史	江上送友人	看未千乱纷逶长应	五言律诗
苍茫日初宴，遥野云初收。残雨北山里，夕阳东渡头。舟依渔溓合，水入田家流。何意君迷驾，山林应有秋。	于良史	田家秋日送友	苍遥残夕舟水何山	五言律诗
驯狎经时久，䙰褷短翮存。不随淮海变，空愧稻粱恩。独立秋天静，单栖夕露繁。欲飞还敛翼，讵敢望乘轩。	张众甫	寄兴国池鹤上刘相公	驯䙰不空独单欲讵	五言律诗
使臣方拥传，王事远辞家。震泽逢残雨，新丰过落花。水萍千叶散，风柳万条斜。何处看离恨，春江无限沙。	张众甫	送李司直使吴	使王震新水风何春	五言律诗
古渡大江滨，西南距要津。自当舟檝路，应济往来人。翻浪惊飞鸟，回风起绿苹。君看波上客，岁晚独垂纶。	张众甫	送李观之宣州谒袁中丞赋得	古西自应翻回君岁	五言律诗
落日映危樯，归僧向岳阳。注瓶寒浪静，读律夜船香。苦雾沉山影，阴霾发海光。群生一何负，多病礼医王。	卢纶	送惟良上人归江南	落归注读苦阴群多	五言律诗
好勇知名早，争雄上将间。战多春入塞，猎惯夜登山。阵合龙蛇动，军移草木闲。今来部曲尽，白首过萧关。	卢纶	送韩都护还边	好争战猎阵军今白	五言律诗
相悲得成长，同是外家恩。旧业废三亩，弱年成一门。城开山日早，吏散渚禽喧。东阁谬容止，予心君冀言。	卢纶	送姨弟裴均尉诸曁	相同旧弱城吏东予	五言律诗
传诏收方贡，登车着赐衣。榷商蛮客富，税地芋田肥。云白风雷歇，林清洞穴稀。炎凉君莫问，见即在忘归。	卢纶	送盐铁裴判官入蜀	传登榷税云林炎见	五言律诗
楚乡云水内，春日众山开。淮浪参差起，江帆次第来。独归初失桂，共醉忽停杯。汉诏年年有，何愁掩上才。	卢纶	送魏广下第归扬州	楚春淮江独共汉何	五言律诗
愁与醉相和，昏昏竟若何。感年怀阙久，失意梦乡多。雨里行青草，山前望白波。江楼覆棋好，谁引仲宣过。	卢纶	送潘述应宏词下第归江南	愁昏感失雨山江谁	五言律诗
褒谷通岷岭，青冥此路深。晚程椒瘴热，野饭荔枝阴。古郡三刀夜，春桥万里心。唯应对杨柳，暂醉卓家琴。	卢纶	送从舅成都县丞广归蜀	褒青晚野古春唯暂	五言律诗
南想宣城郡，清江野戍闲。艨艟高映浦，睥睨曲随山。名寄图书内，威生将吏间。春行板桥暮，应伴庾公还。	卢纶	送宋校书赴宣州幕	南清艨睥名威春应	五言律诗
霄汉正联飞，江湖又独归。暂欢同赐被，不待易朝衣。山雨迎军晚，芦风候火微。还当宴铃阁，谢守亦光辉。	卢纶	送李纵别驾加员外郎却赴常	霄江暂不山芦还谢	五言律诗
二职亚陶公，归程与梦同。柳垂平泽雨，鱼跃大河风。混迹威长在，孤清志自雄。应嗤向隅者，空寄路尘中。	卢纶	送元赞府重任龙门县	二归柳鱼混孤应空	五言律诗
玉貌承严训，金声称上才。列筵青草偃，骤马绿杨开。潘县花添发，梅家鹤暂来。谁知望恩者，空逐路人回。	卢纶	送黎燧尉阳翟	玉金列骤潘梅谁空	五言律诗
恭闻林下别，未至亦沾裳。荻岸雨声尽，江天虹影长。佩韦宗懒慢，偷橘爱芳香。遥想从公后，称荣在上堂。	卢纶	送丹阳赵少府	恭未荻江佩偷遥称	五言律诗
组绶掩衰颜，辉光里第间。晚凉经灞水，清昼入商山。行境逢花发，弹琴见鹤还。唯应理农后，乡老贺君闲。	卢纶	送菊潭王明府	组辉晚清行弹唯乡	五言律诗
素舸载陶公，南随万里风。梅花成雪岭，橘树当家童。祠掩荒山下，田开野荻中。岁终书善绩，应与古碑同。	卢纶	送陈明府赴萍县	素南梅橘祠田岁应	五言律诗
玉勒侍行襜，郄超未有髯。守儒轻猎骑，承诲访沉潜。云势将峰杂，江声与屿兼。还当见王粲，应念二毛添。	卢纶	送张调参军侍从归觐荆南因	玉郄守承云江还应	五言律诗
玉人垂玉鞭，百骑带櫜鞬。从赏野邮静，献新秋果鲜。塞屯丰雨雪，虏帐失山川。遥想称觞后，唯当共被眠。	卢纶	送马尚书郎君侍从归觐太原	玉百从献塞虏遥唯	五言律诗
垂杨真可怜，地胜觉春偏。一穗雨声里，千条池色前。露繁光的皪，日丽影团圆。若到隋堤望，应逢花满船。	卢纶	送张成季往江上赋得垂杨	垂地一千露日若应	五言律诗
东门雪覆尘，出送陕城人。粉郭朝喧市，朱桥夜掩津。上寮应重学，小吏已甘贫。谢朓曾为掾，希君一比邻。	卢纶	送陕府王司法	东出粉朱上小谢希	五言律诗
粲粲美仍都，清闲一贵儒。定交分玉剑，发咏写冰壶。风景随台位，河山入障图。上堂多庆乐，肯念谷中愚。	卢纶	送太常李主簿归觐省	粲清定发风河上肯	五言律诗
千山冰雪晴，山静锦花明。群鹤栖莲府，诸戎拜柳营。浪依巴字息，风入蜀关清。岂念在贫巷，竹林鸣鸟声。	卢纶	送从叔程归西川幕	千山群诸浪风岂竹	五言律诗
晓日照楼船，三军拜峡前。白云随浪散，青壁与城连。万岭岷峨雪，千家橘柚川。还知楚河内，天子许经年。	卢纶	送夔州班使君	晓三白青万千还天	五言律诗
巴字天边水，秦人去是归。栈长山雨响，溪乱火田稀。俗富行应乐，官雄禄岂微。魏舒终有泪，还识宁家衣。	卢纶	送从舅成都丞广归蜀	巴秦栈溪俗官魏还	五言律诗
炎天故绛路，千里麦花香。董泽雷声发，汾桥水气凉。府趋随宓贱，野宴接王祥。送客今何幸，经宵醉玉堂。			炎千董汾府野送经	五言律诗
黄叶落不尽，苍苔随雨生。当轩置尊酒，送客归江城。竹里闻机杼，舟中见弟兄。岳阳贤太守，应为改乡名。	卢纶	送顾秘书献书后归岳州	黄苍当送竹舟岳应	五言律诗
出身因强学，不以外家荣。年少无遗事，官闲有政声。晓山临野渡，落日照军营。共赏高堂下，连行弟与兄。	卢纶	送卫司法河中觐省	出不年官晓落共连	五言律诗
临杯忽泫然，非是恶离弦。尘陌望松雪，我衰君少年。幽僧曝山果，寒鹿守冰泉。感物如有待，况依回也贤。	卢纶	送赵真长归夏县旧山依阳征	临非尘我幽寒感况	五言律诗
相识少相知，与君俱已衰。笙镛新宅第，岐路古山陂。学道功难就，为儒事本迟。惟当与渔者，终老遂其私。	卢纶	留别耿𣲗侯钊冯著	相与笙岐学为惟终	五言律诗
江平芦荻齐，五两贴樯低。绕郭覆晴雪，满船闻曙鸡。鳣鲂宜入贡，橘柚亦成蹊。还似海沂日，风清无鼓鼙。	卢纶	送浑别驾赴舒州	江五绕满鳣橘还风	五言律诗
云起山城暮，沉沉江上天。风吹建业雨，浪入广陵船。久是吴门客，尝闻谢守贤。终悲去国远，泪尽竹林前。	卢纶	送从叔士准赴任润州司士	云沉风浪久尝终泪	五言律诗
佳人比香草，君子即芳兰。宝器金罍重，清音玉珮寒。贡文齐受宠，献礼两承欢。鞍马幷汾地，争迎陆与潘。	卢纶	送尹枢令狐楚及第后归觐	佳君宝清贡献鞍争	五言律诗
苍苍枫树林，草合废宫深。越水风浪起，吴王歌管沉。燕归巢已尽，鹤语冢难寻。旅泊彼何夜，希君抽玉琴。	卢纶	赋得馆娃宫送王山人游江东	苍草越吴燕鹤旅希	五言律诗
昏昏醉老夫，灌顶遇醍醐。嫔御呈心镜，君王赐髻珠。降魔须战否，问疾敢行无。深契何相秘，儒宗本不殊。	卢纶	送契玄法师赴内道场	昏灌嫔君降问深儒	五言律诗
含情脱佩刀，持以佐贤豪。是月霜霰下，伊人行役劳。事将名共易，文与行空高。去矣奉戎律，悲君为我曹。	卢纶	送畅当赴山南幕	含持是伊事文去悲	五言律诗
高楼吹玉箫，车马上河桥。岐路自奔隘，壶觞终寂寥。芳兰生贵里，片玉立清朝。今日台庭望，心遥非地遥。	卢纶	秋晚河西县楼送浑中允赴朝	高车岐壶芳片今心	五言律诗
素壁画飞泉，从云落树颠。练垂疑叶响，云幷觉枝偏。利物得双剑，为儒当一贤。应思洒尘陌，调膳亦芳鲜。	卢纶	达奚中丞东斋壁画山水各赋	素从练云利为应调	五言律诗
病老正相仍，忽逢张道陵。羽衣风淅淅，仙貌玉棱棱。叱我问中寿，教人祈上升。楼居五云里，几与武皇登。	卢纶	送道士郄彝素归内道场	病忽羽仙叱教楼几	五言律诗
四户八窗明，玲珑逼上清。外栏黄鹄下，中柱紫芝生。每带云霞色，时闻箫管声。望君兼有月，幢盖俨层城。	卢纶	赋得彭祖楼送杨德宗归徐州	四玲外中每时望幢	五言律诗
衔杯吹急管，满眼起风砂。大漠山沉雪，长城草发花。策行须耻战，虏在莫言家。余亦祈勋者，如何别左车。	卢纶	送刘判官赴丰州	衔满大长策虏余如	五言律诗
暖景登桥望，分明春色来。离心自惆怅，车马亦裴回。远雪和霜积，高花占日开。从官竟何事，忧患已相催。	卢纶	将赴阌乡灞上留别钱起员外	暖分离车远高从忧	五言律诗
孤贱易磋砣，其如酷似何。衰荣同族少，生长外家多。别国桑楡在，沾衣血泪和。应怜失行雁，霜霰寄烟波。	卢纶	赴池州拜觐舅氏留上考功郎	孤其衰生别沾应霜	五言律诗
爱尔似龙媒，翩翩千里回。书从外氏学，竹自晋时栽。拥棹逢鸥舞，凭阑见雨来。上堂多庆乐，不醉莫停杯。	卢纶	送从侄滁州觐省	爱翩书竹拥凭上不	五言律诗
雷响风仍急，人归鸟亦还。乱云方至水，骤雨已喧山。田鼠依林上，池鱼戏草间。因兹屏埃雾，一咏一开颜。	卢纶	酬苗员外仲夏归郊居遇雨见	雷人乱骤田池因一	五言律诗
洛浦想江津，悲欢共此辰。采花湖岸菊，望国旧楼人。雁别声偏苦，松寒色转新。传书问渔叟，借寇尔何因。	卢纶	和赵端公九日登石亭上和州	洛悲采望雁松传借	五言律诗
飞轩不驻轮，感激汉儒臣。气慑千夫勇，恩传万里春。古原收野燎，寒笛怨空邻。书此达良友，五陵风雨频。	卢纶	和金吾裴将军使往河北宣慰	飞感气恩古寒书五	五言律诗
清秋来几时，宋玉已先知。旷朗霞映竹，澄明山满池。葺桥双鹤赴，收果众猿随。韶乐方今奏，云林徒蔽亏。	卢纶	和太常李主簿秋中山下别墅	清宋旷澄葺收韶云	五言律诗
萧条良夜永，秋草对衰颜。露下鸟初定，月明人自闲。独悲无旧业，共喜出时艰。为问功成后，同游何处山。	卢纶	酬韦渚秋夜有怀见寄	萧秋露月独共为同	五言律诗
清源君子居，左右尽图书。三迳春自足，一飘欢有余。庭莎成野席，阑药是家蔬。幽显岂殊迹，昔贤徒病诸。	卢纶	同柳侍郎题侯钊侍郎新昌里	清左三一庭阑幽昔	五言律诗
经过里巷春，同是谢家邻。愿我觉衰早，荷君留醉频。松高犹覆草，鹤起暂萦尘。始悟达人志，患名非患贫。	卢纶	酬孙侍御春日见寄	经同愿荷松鹤始患	五言律诗
联飞独不前，迥落海南天。贾傅竟行矣，邵公唯泫然。瘴开山更远，路极水无边。沉劣本多感，况闻原上篇。	卢纶	奉和陕州十四翁中丞寄雷州	联迥贾邵瘴路沉况	五言律诗
清秋多暇日，况乃是夫君。习静通仙事，书空阅篆文。剑飞终上汉，鹤梦不离云。无限烟霄路，何嗟迹未分。	卢纶	和王仓少尹暇日言怀	清况习书剑鹤无何	五言律诗
攀龙与泣麟，哀乐不同尘。九陌霄汉侣，一灯冥漠人。舟沉惊海阔，兰折怨霜频。已矣复何见，故山应更春。	卢纶	同兵部李纾侍郎刑部包佶侍	攀哀九一舟兰已故	五言律诗
祥光若可求，闺女夜登楼。月露浩方下，河云凝不流。铅华潜警曙，机杼暗传秋。回想敛余眷，人天俱是愁。	卢纶	七夕诗	祥闺月河铅机回人	五言律诗
凉风吹玉露，河汉有幽期。星彩光仍隐，云容掩复离。良宵惊曙早，闰岁怨秋迟。何事金闺子，空传得网丝。	卢纶	七夕诗	凉河星云良闰何空	五言律诗
不敢苦相留，明知不自由。嚬眉乍欲语，敛笑又低头。舞态兼些醉，歌声似带羞。今朝总见也，只不解人愁。	卢纶	伦开府席上赋得咏美人名解	不明嚬敛舞歌今只	五言律诗
提剑风雷动，垂衣日月明。禁花呈瑞色，国老见星精。发棹鱼先跃，窥巢鸟不惊。山呼一万岁，直入九重城。	卢纶	皇帝感词一	提垂禁国发窥山直	五言律诗
天香五凤彩，御马六龙文。雨露清驰道，风雷翊上军。高旍花外转，行漏乐前闻。时见金鞭举，空中指瑞云。	卢纶	皇帝感词二	天御雨风高行时空	五言律诗
妙算干戈止，神谋宇宙清。两堦文物盛，七德武功成。校猎长杨苑，屯军细柳营。归来献明主，歌舞溢春城。	卢纶	皇帝感词三	妙神两七校屯归歌	五言律诗
天乐下天中，云輧俨在空。铅黄艳河汉，笑语合笙镛。已见长随凤，仍闻不避熊。君王亲试舞，阊阖静无风。	卢纶	皇帝感词四	天云铅笑已仍君阊	五言律诗
元瑜思旧幕，几夜梦旌旃。暑退蒹葭雨，秋生鼓角天。月明三峡路，浪里九江船。囗囗囗囗囗，囗囗囗囗囗。	卢纶	送朝长史赴荆南旧幕	元几暑秋月浪囗囗	五言律诗
叶下山边路，行人见自悲。夜寒逢雪处，日暖到村时。语少心常苦，愁深醉自迟。囗囗囗囗囗，羡有幕中期。	卢纶	送渭南崔少府归徐郎中幕	叶行夜日语愁囗羡	五言律诗
延步爱清晨，空山日照春。蜜房那有主，石室自无邻。泉急鱼依藻，花繁鸟近人。谁言失徒侣，唯与老相亲。	卢纶	春日山中忆崔峒吉中孚	延空蜜石泉花谁唯	五言律诗
步月访诸邻，蓬居宿近臣。乌裘先醉客，清镜早朝人。坏壁烟垂网，香街火照尘。悲荣俱是分，吾亦乐吾贫。	卢纶	客舍喜崔补阙司空拾遗访宿	步蓬乌清坏香悲吾	五言律诗
春风生百药，几处术苗香。人远花空落，溪深日复长。病多知药性，老近忆仙方。清节何由见，三山桂自芳。	卢纶	蓝溪期萧道士采药不至	春几人溪病老清三	五言律诗
河汉净无云，鸿声此夜闻。素心难比石，苍鬓欲如君。露槿月中落，风萤池上分。何言千载友，同迹不同群。	卢纶	秋夜寄冯著作	河鸿素苍露风何同	五言律诗
瘴海寄双鱼，中宵达我居。两行灯下泪，一纸岭南书。地说炎蒸极，人称老病余。殷勤报贾傅，莫共酒杯疏。	卢纶	夜中得循州赵司马侍郎书因	瘴中两一地人殷莫	五言律诗
长安三月春，难别复难亲。不识冶游伴，多逢憔悴人。渐知欢澹薄，转觉老殷勤。去矣尽如此，此辞悲未陈。	卢纶	春思贻李方陵	长难不多渐转去此	五言律诗
壮志随年尽，谋身意未安。风尘交契阔，老大别离难。腊近晴多暖，春迟夜却寒。谁堪少兄弟，三十又无官。	卢纶	春日书情赠别司空曙	壮谋风老腊春谁三	五言律诗
终夜寝衣冷，开门思曙光。空堦一藂叶，华室四邻霜。望阙觉天迥，忆山愁路荒。途中一留滞，双鬓飒然苍。	卢纶	冬晓呈邻里	终开空华望忆途双	五言律诗
清冬和暖天，老钝昼多眠。日爱闾巷静，每闻官吏贤。寒菹供家食，腐叶宿厨烟。且复执杯酒，无烦轻议边。	卢纶	首冬寄河东昭德里书事贻郑	清老日每寒腐且无	五言律诗
古村荒石路，岁晏独言归。山雪厚三尺，社楡麄十围。虬龙宁守蛰，鸾鹤岂矜飞。君子固安分，毋听劳者讥。	卢纶	寄赠畅当山居	古岁山社虬鸾君毋	五言律诗
深山夜雪晴，坐忆晓山明。读易罢三卷，弹琴当五更。薜萝枯有影，嵓壑冻无声。此夕一相望，君应知我诚。	卢纶	偶宿山中忆畅当	深坐读弹薜嵓此君	五言律诗
不觉老将至，瘦来方自惊。朝昏多病色，起坐有劳声。腠暖苦肌痒，藏虚唯耳鸣。桑公富灵术，一为保余生。	卢纶	行药前轩呈董山人	不瘦朝起腠藏桑一	五言律诗
华轩迩台座，顾影忝时伦。弱质偃弥旷，清风来亦频。恩辉坐凌迈，景物恣芳新。终乃愧吾友，无容私此身。	卢纶	新移北厅因贻同院诸公兼呈	华顾弱清恩景终无	五言律诗
儒服策羸车，惠然过我庐。叙年惭已长，称从意何疏。作吏清无比，为文丽有余。应嗤受恩者，头白读兵书。	卢纶	喜从弟激初至	儒惠叙称作为应头	五言律诗
玉洞秦时客，焚香映绿萝。新传左慈诀，曾与右军鹅。井臼阴苔遍，方书古字多。成都今日雨，应与酒相和。	卢纶	寻贾尊师	玉焚新曾井方成应	五言律诗
竹窗闻远水，月出似溪中。香覆经年火，幡飘后夜风。性昏知道晚，学浅喜言同。一悟归身处，何山路不通。	卢纶	宿澄上人院	竹月香幡性学一何	五言律诗
古巷牛羊出，重门接柳阴。闲看入竹路，自有向山心。种药齐幽石，耕田到远林。愿同词赋客，得兴谢家深。	卢纶	题李沆林园	古重闲自种耕愿得	五言律诗
南北与山邻，蓬庵庇一身。繁霜疑有雪，枯草似无人。遂性在耕稼，所交唯贱贫。何言张掾傲，每重德璋亲。	卢纶	过司空曙村居	南蓬繁枯遂所何每	五言律诗
夜宿密公室，话余将昼兴。绕堦三迳雪，当户一池冰。家训资风化，心源隐政能。明朝复何见，莱草古沟堘。	卢纶	题杨虢县竹亭	夜话绕当家心明莱	五言律诗
相逢空握手，往事不堪思。见少情难尽，愁深语自迟。草生分路处，雨散出山时。强得宽离恨，唯当说后期。	卢纶	雪谤后逢李叔度	相往见愁草雨强唯	五言律诗
高柳满春城，东园有鸟声。折花朝露滴，漱石野泉清。心许陶家醉，诗逢谢客呈。应怜末行吏，曾是鲁诸生。	卢纶	春日过李侍御	高东折漱心诗应曾	五言律诗
礼足一垂泪，医王知病由。风萤方喜夜，露槿已伤秋。顾以儿童爱，每从仁者求。将祈竟何得，灭迹在缁流。	卢纶	秋夜同畅当宿藏公院	礼医风露顾每将灭	五言律诗
当轩云月开，清夜故人杯。拥褐觉霜下，抱琴闻雁来。迎风君顾步，临路我迟回。双鬓共如此，此欢非易陪。	卢纶	同耿𣲗宿陆澧旅舍	当清拥抱迎临双此	五言律诗
高甃绝行尘，开帘似有春。风倾竹上雪，山对酒边人。步暖先逢日，书空远见邻。还同内斋暇，登赏及诸姻。	卢纶	题苗员外竹间亭	高开风山步书还登	五言律诗
高楼倚玉梯，朱槛与云齐。顾盼亲霄汉，谈谐息鼓鼙。洪河斜更直，野雨急仍低。今日陪尊俎，唯当醉似泥。	卢纶	奉陪侍中登白楼	高朱顾谈洪野今唯	五言律诗
露白菊氛氲，西楼盛袭文。玉筵秋令节，金钺汉元勋。说剑风生座，抽琴鹤绕云。𫍲儒无以荅，愿得备前军。	卢纶	九日奉陪侍中宴白楼	露西玉金说抽𫍲愿	五言律诗
玉壶倾菊酒，一顾得淹留。彩笔征枚叟，花筵舞莫愁。管弦能驻景，松桂不停秋。为谢蓬蒿辈，如何霜霰稠。	卢纶	九日奉陪侍中宴后亭	玉一彩花管松为如	五言律诗
琼尊犹有菊，可以献留侯。愿比三花秀，非同百卉秋。金英分蘂细，玉露结房稠。黄雀知恩在，衔飞亦上楼。	卢纶	九日奉陪令公登白楼同咏菊	琼可愿非金玉黄衔	五言律诗
青舸锦帆开，浮天接上台。晚莺和玉笛，春浪动金罍。舟檝方朝海，鲸鲵自曝腮。应怜似萍者，空逐榜人回。	卢纶	奉陪浑侍中上巳日泛渭河	青浮晚春舟鲸应空	五言律诗
映竹水田分，当山起雁群。阳峰高对寺，阴井下通云。雪昼唯逢鹤，花时此见君。由来禅诵地，多有谢公文。	卢纶	春日陪李庶子遵善寺东院晓	映当阳阴雪花由多	五言律诗
隔窗栖白鹤，似与镜湖邻。月照何年树，花逢几遍人。岸莎青有路，苔径绿无尘。永愿容依止，僧中老此身。	卢纶	题兴善寺后池	隔似月花岸苔永僧	五言律诗
看月复听琴，移舟出树阴。夜村机杼急，秋水芰荷深。石静龟潜上，萍开果暗沉。何言奉杯酒，得见五湖心。	卢纶	陪中书李纾舍人夜泛东池	看移夜秋石萍何得	五言律诗
松高萝蔓轻，中有石床平。下界水长急，上方灯自明。空门不易启，初地本无程。回步忽山尽，万缘从此生。	卢纶	题云际寺上方	松中下上空初回万	五言律诗
把菊叹将老，上楼悲未还。短长新白发，重叠旧青山。霜气清衿袖，琴声引醉颜。竹林唯七友，何幸亦登攀。	卢纶	九日同司直九叔崔侍御登宝	把上短重霜琴竹何	五言律诗
寺凉高树合，卧石绿阴中。伴鹤惭仙侣，依僧学老翁。鱼沉荷叶露，鸟散竹林风。始悟尘居者，应将火宅同。	卢纶	同崔峒补阙慈恩寺避暑	寺卧伴依鱼鸟始应	五言律诗
圆月出山头，七贤林下游。梢梢寒叶坠，滟滟月波流。凫鹄共思晓，菰蒲相与秋。明当此中别，一为望汀洲。	卢纶	秋夜同畅当宿潭上西亭	圆七梢滟凫菰明一	五言律诗
泉清兰菊稠，红果落城沟。保庆台榭古，感时琴瑟秋。硕儒欢颇至，名士礼能周。为谢邑中少，无惊池上鸥。	卢纶	秋夜宴集陈翃郎中圃亭美校	泉红保感硕名为无	五言律诗
衰蹇步难前，上山如上天。尘泥来自晚，猿鹤到何先。万壑应孤磬，百花通一泉。苍苍此明月，下界正沉眠。	卢纶	同薛存诚登栖岩寺	衰上尘猿万百苍下	五言律诗
玉勒聚如云，森森鸾鹤群。据梧花罽接，沃盥石泉分。华味惭初识，新声喜尽闻。此山招老贱，敢不谢夫君。	卢纶	冬日宴郭监林亭	玉森据沃华新此敢	五言律诗
绿砌红花树，狂风独未吹。光中疑有焰，密处似无枝。鸟动香轻发，人愁影屡移。今朝数片落，为报汉郎知。	卢纶	同耿𣲗司空曙二拾遗题韦员	绿狂光密鸟人今为	五言律诗
引水香山近，穿云复绕林。才闻篱外响，已觉石边深。满处侵苔色，澄来见柳阴。微风月明夜，知有五湖心。	卢纶	观袁修侍郎涨新池	引穿才已满澄微知	五言律诗
玉干一寻余，苔花锦不如。劲堪和醉倚，轻好向空书。采拂稽山曲，因依释氏居。方辰将独步，岂与此君疏。	卢纶	和徐法曹赠崔洛阳斑竹杖以	玉苔劲轻采因方岂	五言律诗
山映南徐暮，千帆入古津。鱼惊出浦火，月照渡江人。清镜催双鬓，沧波寄一身。空怜莎草色，长接故园春。	卢纶	泊扬子江岸	山千鱼月清沧空长	五言律诗
家寄五湖间，扁舟往复还。年年生白发，处处上青山。去国空知远，安身竟不闲。更悲江畔柳，长是北人攀。	卢纶	江行次武昌县	家扁年处去安更长	五言律诗
圆月出高城，苍苍照水营。江中正吹笛，楼上又无更。洛下仍传箭，关西欲进兵。谁知五湖外，诸将但争名。	卢纶	夜泊金陵	圆苍江楼洛关谁诸	五言律诗
故关衰草遍，离别自堪悲。路出寒云外，人归暮雪时。少孤为客早，多难识君迟。掩泪空相向，风尘何处期。	卢纶	李端公	故离路人少多掩风	五言律诗
树老野泉清，幽人好独行。去闲知路静，归晚喜山明。兰芰通荒井，牛羊出古城。茂陵秋最冷，谁念一书生。	卢纶	秋晚山中别业	树幽去归兰牛茂谁	五言律诗
废寺连荒垒，那知见子真。关城夜有雪，冰渡晓无人。酒里唯多病，山中愿作邻。常闻兄弟乐，谁肯信家贫。	卢纶	关口逢徐迈	废那关冰酒山常谁	五言律诗
高木已萧索，夜雨复秋风。坠叶鸣藂竹，斜根拥断蓬。半侵山色里，长在水声中。此地何人到，云门去亦通。	卢纶	山中咏古木	高夜坠斜半长此云	五言律诗
瓶钵绕禅衣，连宵宿翠微。树开巴水远，山晓蜀星稀。识遍中朝贵，多谙外学非。何当一传付，道侣愿知归。	卢纶	送少微上人游蜀	瓶连树山识多何道	五言律诗
楚国青芜上，秋云似白波。五湖长路少，九派乱山多。谢守通诗宴，陶公许醉过。怃然饯离阻，年鬓两蹉跎。	卢纶	送宁国夏侯丞	楚秋五九谢陶怃年	五言律诗
谏猎名空久，多因病与贫。买书行几市，带雨别何人。客路山连水，军州日映尘。凄凉一分手，俱恨老相亲。	卢纶	送袁偁	谏多买带客军凄俱	五言律诗
谋身当议罪，宁遣友朋闻。祸近防难及，愁长事未分。寂寥惊远语，幽闭望归云。亲戚如相见，唯应泣向君。	卢纶	罪所送苗员外上都	谋宁祸愁寂幽亲唯	五言律诗
泥坂望青城，浮云与栈平。字形知国号，眉势识山名。编简尘封阁，戈鋋雪照营。男儿须聘用，莫信笔堪耕。	卢纶	送李校书赴东川幕	泥浮字眉编戈男莫	五言律诗
时难访亲戚，相见喜还悲。好学年空在，从戎事已迟。听琴泉落处，步履雪深时。惆怅多边信，青山共有期。	卢纶	至德中赠内兄刘赞	时相好从听步惆青	五言律诗
坐见春云暮，无因报所思。川平人去远，日暖雁飞迟。对酒山长在，看花鬓自衰。谁堪登灞岸，还作旧乡悲。	卢纶	春日灞亭同苗员外寄皇甫侍	坐无川日对看谁还	五言律诗
丛篁叫寒笛，满眼塞山青。才子尊前画，将军石上铭。猎声云外响，战血雨中腥。苦乐从来事，因君一涕零。	卢纶	送颜推官游银夏谒韩大夫	丛满才将猎战苦因	五言律诗
旧居无旧邻，似见故乡春。复对别离酒，欲成衰老人。客衣频染泪，军旅亦多尘。握手重相勉，平生心所因。	卢纶	咸阳送房济侍御归太原幕	旧似复欲客军握平	五言律诗
褒斜行客过，栈道响危空。路湿云初上，山明日正中。水程通海货，地利杂吴风。一别金门远，何人复荐雄。	卢纶	送何召下第后归蜀	褒栈路山水地一何	五言律诗
传令收遗籍，诸儒喜饯君。孔家唯有地，禹穴但生云。编简知还续，虫鱼亦自分。如逢北山隐，一为谢移文。	卢纶	送耿拾遗𣲗充括图书使往江	传诸孔禹编虫如一	五言律诗
黄河九曲流，缭绕古边州。鸣雁飞初夜，羌胡正晚秋。凄凉金管思，迢遰玉人愁。七叶推多庆，须怀杀敌忧。	卢纶	送郭判官赴振武	黄缭鸣羌凄迢七须	五言律诗
洞庭芳草遍，楚客莫思归。经难人空老，逢春雁自飞。东西兄弟远，存没友朋稀。独立还垂泪，天南一布衣。	卢纶	春江夕望	洞楚经逢东存独天	五言律诗
欲成云海别，一夜梦天涯。白浪缘江雨，青山绕县花。风标当剧部，冠带称儒家。去矣谢亲爱，知予发已华。	卢纶	送元昱尉义兴	欲一白青风冠去知	五言律诗
郎马两如龙，春朝上路逢。鸳鸯初集水，薜荔欲依松。步帐歌声转，妆台烛影重。何言在阴者，得是戴侯宗。	卢纶	送黎兵曹往陕府结亲	郎春鸳薜步妆何得	五言律诗
累职比柴桑，清秋入楚乡。一船灯照浪，两岸树凝霜。亭吏趋寒雾，山城敛曙光。无辞折腰久，仲德在鸳行。	卢纶	送乐平苗明府	累清一两亭山无仲	五言律诗
苦心三十载，白首遇艰难。旧地成孤客，全家赖钓竿。貌衰缘药尽，起晚为山寒。老病今如此，无人更问看。	卢纶	卧病书怀	苦白旧全貌起老无	五言律诗
久为名所误，春尽始归山。落羽羞言命，逢人强破颜。交疏贫病里，身老是非间。不及东溪月，渔翁夜往还。	卢纶	落第后归终南别业	久春落逢交身不渔	五言律诗
千室暮山西，浮云与树齐。剖辞云落纸，拥吏雪成泥。野火芦千顷，河田水万畦。不知琴月夜，谁得听乌啼。	卢纶	送朝邑张明府	千浮剖拥野河不谁	五言律诗
故交三四人，闻别共沾巾。举目是陈事，满城无至亲。身从丧日病，家自俭年贫。此去何堪远，遗孤在旧邻。	卢纶	送李方东归	故闻举满身家此遗	五言律诗
天晴禾黍平，畅目亦伤情。野店云日丽，孤庄砧杵鸣。川原唯寂寞，岐路自纵横。前后无俦侣，此怀谁与呈。	卢纶	秋晚霁后野望忆夏侯审	天畅野孤川岐前此	五言律诗
梦别一仙人，霞衣满鹤身。旌幢天路晚，桃杏海山春。种玉非求稔，烧金不为贫。自怜头白早，难与葛洪亲。	卢纶	送王尊师	梦霞旌桃种烧自难	五言律诗
周郎三十余，天子赐鱼书。龙节随云水，金铙动里闾。松声三楚远，乡思百花初。若转弘农守，萧咸事不如。	卢纶	送抚州周使君	周天龙金松乡若萧	五言律诗
古堤迎拜路，万里一帆前。潮作浇田雨，云成煮海烟。吏闲唯重法，俗富不忧边。西掖今宵咏，还应寄阿连。	卢纶	送王录事赴任苏州	古万潮云吏俗西还	五言律诗
渐欲休人事，僧房学闭关。伴鱼浮水上，看鹤向林间。寺古秋仍早，松深暮更闲。月中随道友，夜夜坐空山。	卢纶	大梵山寺院奉呈趣上人赵中	渐僧伴看寺松月夜	五言律诗
依佛不违亲，高堂与寺邻。问安双树晓，求膳一僧贫。持咒过龙庙，翻经化海人。还同惠休去，儒者亦沾巾。	卢纶	送恒操上人归江外觐省	依高问求持翻还儒	五言律诗
寒食空江曲，孤舟渺水前。鬬鸡沙鸟异，禁火岸花然。日霁开愁望，波喧警醉眠。因看数茎鬓，倍欲惜芳年。	卢纶	舟中寒食	寒孤鬬禁日波因倍	五言律诗
万戟凌霜布，森森瑞气间。垂衣当晓日，上寿对南山。济济延多士，跹跹舞百蛮。小臣无事谏，空愧伴鸣环。	卢纶	元日早朝呈故省诸公	万森垂上济跹小空	五言律诗
鸣珮随鹓鹭，登堦见冕旒。无能裨圣代，何事别沧洲。闲夜贫还醉，浮名老渐羞。凤城春欲晚，郎吏忆同游。	卢纶	元日朝回中夜书情寄南宫二	鸣登无何闲浮凤郎	五言律诗
带绶别乡亲，东为千里人。俗讹唯竞祭，地古不留春。野戍云藏火，军城树拥尘。少年何所重，才子又清贫。	卢纶	送宛丘任少府	带东俗地野军少才	五言律诗
鹤唳蒹葭晓，中流见楚城。浪清风乍息，山白月犹明。废路开荒木，归人种古营。悬闻正讹俗，邴曼更知名。	卢纶	送永阳崔明府	鹤中浪山废归悬邴	五言律诗
赐衣兼授节，行日郢中闻。花发登山庙，天晴阅水军。渔商三楚接，郡邑九江分。高兴应难遂，元戎有大勋。	卢纶	送郎士元使君赴郢州	赐行花天渔郡高元	五言律诗
江源南去永，野渡暂维梢。古戍悬鱼网，空林露鸟巢。雪晴山脊见，沙浅浪痕交。自笑无媒者，逢人作解嘲。	章八元	新安江行	江野古空雪沙自逢	五言律诗
夜凉河汉白，卷箔出南轩。过月鸿争远，辞枝叶暗翻。独谣闻丽曲，缓步接清言。宣室思前席，行看拜主恩。	章八元	酬刘员外月下见寄	夜卷过辞独缓宣行	五言律诗
旧宅平津邸，槐阴接汉宫。鸣驺驰道上，寒日直庐中。白雪歌偏丽，青云宦早通。悠然一缝掖，千里限清风。	章八元	寄都官刘员外	旧槐鸣寒白青悠千	五言律诗
留春春竟去，春去花如此。蝶舞绕应稀，鸟惊飞讵已。衰红辞故萼，繁绿扶雕蕊。自委不胜愁，庭风那更起。	李益	春晚赋得余花落	留春蝶鸟衰繁自庭	五言律诗
明镜出匣时，明如云间月。一别青春鉴，回光照华髪。美人昔自爱，鞶带手中结。愿以三五期，经天无玷缺。	李益	校书郎杨凝往年以古镜贶别	明明一回美鞶愿经	五言律诗
旦随三鸟去，羽节凌霞光。暮与双凫宿，云车下紫阳。天坛临月近，洞水出山长。海峤年年别，丘陵徒自伤。	李益	长社窦明府宅夜送王屋道士	旦羽暮云天洞海丘	五言律诗
天河夜未央，漫漫复苍苍。重君远行至，及此明目光。华星暎衰柳，暗水入寒塘。客心定何似，余欢方自长。	李益	月下喜邢校书至自洛	天漫重及华暗客余	五言律诗
手中青铜镜，照我少年时。衰飒一如此，清光难复持。欲令孤月掩，从遣半心疑。纵使逢人见，犹胜自见悲。	李益	罢镜	手照衰清欲从纵犹	五言律诗
孤云生西北，从风东南飘。帝乡日已远，苍梧无还飙。已矣玄凤叹，严霜集灵苕。君其勉我怀，岁暮孰不雕。	李益	答郭黄中孤云首章见赠	孤从帝苍已严君岁	五言律诗
访竹越云崖，即林若溪绝。宁知修干下，漠漠秋苔洁。清光溢空曲，茂色临幽澈。采摘愧芳鲜，奉君岁暮节。	李益	竹溪	访即宁漠清茂采奉	五言律诗
长生边城傍，出身事弓马。少年有胆气，独猎阴山下。偶与匈奴逢，曾擒射雕者。名悬壮士籍，请君少相假。	李益	城傍少年	长出少独偶曾名请	五言律诗
微风惊暮坐，临牖思悠哉。开门复动竹，疑是故人来。时滴枝上露，稍沾堦下苔。何当一入幌，为拂绿琴埃。	李益	竹窗闻风寄苗发司空曙	微临开疑时稍何为	五言律诗
漠漠复霏霏，为君垣上衣。昭阳辇下草，应笑此生非。掩蔼青春去，苍茫白露稀。犹胜萍逐水，流浪不相依。	李益	赋得垣衣	漠为昭应掩苍犹流	五言律诗
汉章虽约法，秦律已除名。谤远人多惑，官微不自明。霜风先独树，瘴雨失荒城。畴昔长沙事，三年召贾生。	李益	送人流贬	汉秦谤官霜瘴畴三	五言律诗
人言下江疾，君道下江迟。五月江路恶，南风惊浪时。应知近家喜，还有异乡悲。无奈孤舟夕，山歌闻竹枝。	李益	送人南归	人君五南应还无山	五言律诗
月落寒雾起，沉思浩通川。宿禽啭木散，山泽一苍然。漠漠沙上路，沄沄洲外田。犹当依远树，断续欲穷天。	李益	水亭夜坐赋得晓雾	月沉宿山漠沄犹断	五言律诗
凉王宫殿尽，芜没陇云西。今日闻君使，雄心逐鼓鼙。行当收汉垒，直可取蒲泥。旧国无由到，烦君下马题。	李益	送常曾侍御使西蕃寄题西川	凉芜今雄行直旧烦	五言律诗
木陨水归壑，寂然无念心。南行有真子，被褐息山阴。石路瑶草散，松门寒景深。吾师亦何爱，自起定中吟。	李益	入南山至全师兰若	木寂南被石松吾自	五言律诗
白马羽林儿，扬鞭薄暮时。独将轻骑出，暗与伏兵期。雨雪移军远，旌旗上垅迟。圣心戎寄重，未许让恩私。	李益	送韩将军还边	白扬独暗雨旌圣未	五言律诗
卧床如旧日，窥户易伤春。灵寿扶衰力，芭蕉对病身。道心空寂寞，时物自芳新。旦夕谁相访，唯当摄上人。	李益	晚春卧病喜振上人见访	卧窥灵芭道时旦唯	五言律诗
侍臣朝谒罢，戚里自相过。落日青丝骑，春风白纻歌。恩承三殿近，猎向五陵多。归路南桥望，垂杨拂细波。	李益	春行	侍戚落春恩猎归垂	五言律诗
离亭饯落晖，腊酒减春衣。岁晚烟霞重，川寒云树微。戎装千里至，旧路十年归。还似汀洲雁，相逢又背飞。	李益	洛阳河亭奉酬留守群公追送	离腊岁川戎旧还相	五言律诗
山阴寻道士，暎竹羽衣新。侍坐双童子，陪游五老人。水花松下静，坛草雪中春。见说桃源洞，如今犹避秦。	李益	寻纪道士偶会诸叟	山暎侍陪水坛见如	五言律诗
微月空山曙，春祠谒少君。落花坛上拂，流水洞中闻。酒引芝童奠，香余桂子焚。鹤飞将羽节，遥向赤城分。	李益	同萧炼师宿太乙庙	微春落流酒香鹤遥	五言律诗
东门有行客，落日满前山。圣代谁知者，沧洲今独还。片云归海暮，流水背城闲。余亦依嵩颍，松花深闭关。	李益	送同落第者东归	东落圣沧片流余松	五言律诗
边庭汉仪重，旌甲似云中。虏地山川壮，单于鼓角雄。关寒塞榆落，月白胡天风。君逐嫖姚将，麒麟有战功。	李益	送柳判官赴振武	边旌虏单关月君麒	五言律诗
调元方翼圣，轩盖忽言东。道以中枢密，心将外理同。白头生远浪，丹叶下高枫。江上萧疏雨，何人对谢公。	李益	述怀寄衡州令狐相公	调轩道心白丹江何	五言律诗
薙草开三径，巢林喜一枝。地宽留种竹，泉浅欲开池。紫阁当疏牖，青松入坏篱。从今安僻陋，萧相是吾师。	李益	喜入兰陵望紫阁峰呈宣上人	薙巢地泉紫青从萧	五言律诗
十年离乱后，长大一相逢。问姓惊初见，称名忆旧容。别来沧海事，语罢暮天钟。明日巴陵道，秋山又几重。	李益	喜见外弟又言别	十长问称别语明秋	五言律诗
边声日夜合，朔风惊复来。龙山不可望，千里一裴回。捐扇破谁执，素纨轻欲裁。非时妒桃李，自是舞阳台。	李益	立春日宁州行营因赋朔风吹	边朔龙千捐素非自	五言律诗
草绿古燕州，莺声引独游。雁归天北畔，春尽海西头。向日花偏落，驰年水自流。感恩知有地，不上望京楼。	李益	献刘济	草莺雁春向驰感不	五言律诗
遍与傍人别，临终尽不愁。影堂谁为扫，坐塔自看修。白日钟边晚，青苔钵上秋。天涯禅弟子，空到柏岩游。	李益	哭柏岩禅师	遍临影坐白青天空	五言律诗
身承汉飞将，束发即言兵。侠少何相问，从来事不平。黄云断朔吹，白雪拥沙城。幸应边书募，横戈会取名。	李益	赴邠宁留别	身束侠从黄白幸横	五言律诗
争场看鬬鸡，白鼻紫骝嘶。漳水春闺晚，丛台日向低。歇鞍珠作汗，试剑玉如泥。为谢红梁燕，年年妾独栖。	李益	紫骝马	争白漳丛歇试为年	五言律诗
入夜思归切，笛声清更哀。愁人不愿听，自到枕前来。风起塞云断，夜深关月开。平明独惆怅，落尽一庭梅。	李益	夜上受降城闻笛	入笛愁自风夜平落	五言律诗
骏马事轻车，军行万里沙。胡山通嗢落，汉节绕浑邪。桂满天西月，芦吹塞北笳。别离俱报主，路极不为赊。	李益	送客归振武	骏军胡汉桂芦别路	五言律诗
日长原野静，杖策步幽𪩘。雉雊麦苗阴，蝶飞溪草晚。我生好闲放，此去殊未返。自是君不来，非关故山远。	李端	归山招王逵	日杖雉蝶我此自非	五言律诗
入谷访君来，秋泉已堪涉。林间人独坐，月下山相接。重露湿苍苔，明灯照黄叶。故交一不见，素发何稠叠。	李端	过谷口元赞善所居	入秋林月重明故素	五言律诗
昔人登此地，丘陇已前悲。今日又非昔，春风能几时。风吹城上树，草没城边路。城里月明时，精灵自来去。	李端	芜城	昔丘今春风草城精	五言律诗
南楼西下时，月里闻来棹。桂水舳舻回，荆州津济闹。移帷望星汉，引带思容貌。今夜一江人，唯应妾身觉。	李端	荆州泊	南月桂荆移引今唯	五言律诗
游童苏合弹，倡女蒲葵扇。初日映城时，相思忽相见。褰裳蹋路草，理鬓回花面。薄暮不同归，留情此芳甸。	李端	春游乐	游倡初相褰理薄留	五言律诗
凉州风月美，遥望居延路。泛泛下天云，青青缘塞树。燕山苏武上，海岛田横住。更是草生时，行人出门去。	李端	杂曲歌辞千里思	凉遥泛青燕海更行	五言律诗
荣家兼佐幕，叔父似还乡。王粲名虽重，郄超髯未长。鸣桡过夏口，敛笏见浔阳。后夜相思处，中庭月一方。	李端	送从叔赴洪州	荣叔王郄鸣敛后中	五言律诗
露湿月苍苍，关头榆叶黄。回轮照海远，分彩上楼长。水冻频移幕，兵疲数望乡。只应城影外，万里共胡霜。	李端	关山月	露关回分水兵只万	五言律诗
雁塞日初晴，狐关雪复平。危楼缘广漠，古窦傍长城。拂剑金星出，弯弧玉羽鸣。谁知系虏者，贾谊是书生。	李端	度关山	雁狐危古拂弯谁贾	五言律诗
巫山十二峰，皆在碧虚中。回合云藏月，霏微雨带风。猿声寒过涧，树色暮连空。愁向高唐望，清秋见楚宫。	李端	巫山高	巫皆回霏猿树愁清	五言律诗
天山一丈雪，杂雨夜霏霏。湿马胡歌乱，经烽汉火微。丁零苏武别，疏勒范羌归。若看关头下，长榆叶定稀。	李端	雨雪曲	天杂湿经丁疏若长	五言律诗
柘弹连钱马，银钩妥堕鬟。摘桑春陌上，踏草夕阳间。意合辞先露，心诚貌却闲。明朝若相忆，云雨出巫山。	李端	春游乐	柘银摘踏意心明云	五言律诗
碧水暎丹霞，溅溅度浅沙。暗通山下草，流出洞中花。净色和云落，喧声绕石斜。明朝更寻去，应到阮郎家。	李端	山下泉	碧溅暗流净喧明应	五言律诗
草色随骢马，悠悠共出秦。水传云梦晓，山接洞庭春。帆影连三峡，猿声在四邻。青门一分手，难见杜陵人。	李端	送客赴洪州	草悠水山帆猿青难	五言律诗
东门垂柳长，回首独心伤。日煖临芳草，天晴忆故乡。暎花莺上下，过水蝶飞扬。借问同行客，今朝泪几行。	李端	与郑锡游春	东回日天暎过借今	五言律诗
闻说湘川路，年年古木多。猿啼巫峡夜，月照洞庭波。穷海人还去，孤城雁与过。青山不同赏，来往自蹉跎。	李端	送友人	闻年猿月穷孤青来	五言律诗
阮宅闲园暮，窗中见树阴。樵歌依远草，僧语过长林。鸟哢花间曲，人弹竹里琴。自嫌身未老，已有住山心。	李端	题从叔沆林园	阮窗樵僧鸟人自已	五言律诗
削发本求道，何方不是归。松风开法席，江月濯禅衣。飞阁蝉鸣早，漫天客过稀。戴颙常执笔，不觉此身非。	李端	送少微上人入蜀	削何松江飞漫戴不	五言律诗
骤雨归山尽，颓阳入辋川。看虹登晚墅，踏石过春泉。紫葛藏仙井，黄花出野田。自知无路去，回步就人烟。	李端	雨后游辋川	骤颓看踏紫黄自回	五言律诗
焚香居一室，尽日见空林。得道轻年暮，安禅爱夜深。东西皆是梦，存没岂关心。唯羡诸童子，持经在竹阴。	李端	同皇甫侍御题惟一上人房	焚尽得安东存唯持	五言律诗
潘安秋兴动，凉夜宿僧房。倚杖云离月，垂帘竹有霜。回风生远迳，落叶飒长廊。一与交亲会，空贻别后伤。	李端	同苗员外宿荐福寺僧舍	潘凉倚垂回落一空	五言律诗
识君年已老，孤棹向潇湘。素发临高镜，清晨入远乡。三山分夏口，五两映涔阳。更逐巴东客，南行泪几行。	李端	送客往湘江	识孤素清三五更南	五言律诗
嘉陵天气好，百里见双流。帆影缘巴字，钟声出汉州。绿原春草晚，青木暮猿愁。本是风流地，游人易白头。	李端	送友人游蜀	嘉百帆钟绿青本游	五言律诗
江上花开尽，南行见杪春。鸟声悲古木，云影入通津。返景斜连草，回潮暗动苹。谢公今在郡，应喜得诗人。	李端	送友人游江东	江南鸟云返回谢应	五言律诗
本自求彭泽，谁云道里赊。山从石壁断，江向弋阳斜。暮色随枫树，阴云暗荻花。诸侯旧调鼎，应重宰臣家。	李端	送乐平苗明府得家字	本谁山江暮阴诸应	五言律诗
睢阳陷虏日，外绝救兵来。世乱忠臣死，时清明主哀。荒郊春草遍，故垒野花开。欲为将军哭，东流水不回。	李端	过宋州	睢外世时荒故欲东	五言律诗
宿雨朝来歇，空山秋气清。盘云双鹤下，隔水一蝉鸣。古道黄花落，平芜赤烧生。茂陵虽有病，犹得伴君行。	李端	茂陵山行陪韦金部	宿空盘隔古平茂犹	五言律诗
共尔髫年故，相逢万里余。新春两行泪，故国一封书。夏口帆初落，涔阳雁正疏。唯当执杯酒，暂食汉江鱼。	李端	江上逢司空曙	共相新故夏涔唯暂	五言律诗
逢君自乡至，雪涕问田园。几处生乔木，谁家在旧村。山峰横二室，水色映千门。愁见游从处，如今花正繁。	李端	逢王泌自东京至	逢雪几谁山水愁如	五言律诗
人行道不同，花落到山中。水暗蒹葭雾，月明杨柳风。年华惊已掷，志业飒然空。何必龙钟后，方期事远公。	李端	山中期吉中孚	人花水月年志何方	五言律诗
君家旧林壑，寄在乱峰西。近日春云满，相思路亦迷。闻钟投野寺，待月过前溪。怅望成幽梦，依依识故蹊。	李端	酬前大理寺评事张芬	君寄近相闻待怅依	五言律诗
泉水山边去，高人月下看。润松秋色净，落涧夜声寒。委曲穿深竹，潺湲过远滩。圣朝无隐者，早晚罢渔竿。	李端	赋得山泉送房造	泉高润落委潺圣早	五言律诗
草堂高树下，月向后池生。野客如僧静，新荷共水平。锦鳞沉不食，绣羽乱相鸣。即事思江海，谁能万里行。	李端	宿兴善寺后堂池	草月野新锦绣即谁	五言律诗
未得从师去，人间万事劳。云门不可见，山木已应高。向日开柴户，惊秋问敝袍。何由宿峰顶，窗里望波涛。	李端	忆皎然上人	未人云山向惊何窗	五言律诗
旧住衡州寺，随缘偶北来。夜禅山雪下，朝汲竹门开。半偈传初尽，群生意未回。唯当与樵者，杖锡入天台。	李端	赠衡岳隐禅师	旧随夜朝半群唯杖	五言律诗
花洞晚阴阴，仙坛隔杏林。漱泉春谷冷，捣药夜窗深。石上开仙酌，松间对玉琴。戴家溪北住，雪后去相寻。	李端	云阳观寄袁稠	花仙漱捣石松戴雪	五言律诗
暮来思远客，独立在东田。片雨无妨景，残虹不映天。别愁逢夏果，归兴入秋蝉。莫作隳官意，陶潜未必贤。	李端	晚游东田寄司空曙	暮独片残别归莫陶	五言律诗
上士爱清辉，开门向翠微。抱琴看鹤去，枕石待云归。野坐苔生席，高眠竹挂衣。旧山东望远，惆怅暮花飞。	李端	题崔端公园林	上开抱枕野高旧惆	五言律诗
闻君随谢朓，春夜宿前川。看竹云垂地，寻僧月满田。熊寒方入树，鱼乐稍离船。独夜羇愁客，惟知惜故年。	李端	早春雪夜寄卢纶兼呈秘书元	闻春看寻熊鱼独惟	五言律诗
如何逋客会，忽在侍臣家。新草犹停雪，寒梅未放花。衔杯鸡欲唱，逗月雁应斜。年齿俱憔悴，谁堪故国赊。	李端	早春夜集耿拾遗宅	如忽新寒衔逗年谁	五言律诗
登龙兼折桂，归去当高车。旧楚枫犹在，前隋柳已疏。月中逢海客，浪里得乡书。见说江边住，知君不厌鱼。	李端	元丞宅送胡濬及第东归觐省	登归旧前月浪见知	五言律诗
游宦今空返，浮淮一雁秋。白云阴泽国，青草绕扬州。调膳过花下，张筵到水头。昆山仍有玉，岁晏莫淹留。	李端	送魏广下第归扬州宁亲	游浮白青调张昆岁	五言律诗
野客本无事，此来非有求。烦君征乐饯，未免忆山愁。红烛侵明月，青娥促白头。童心久已尽，岂为艳歌留。	李端	归山与酒徒别	野此烦未红青童岂	五言律诗
独坐知霜下，开门见木衰。壮应随日去，老岂与人期。废井虫鸣早，阴阶菊发迟。兴来空忆戴，不似剡溪时。	李端	冬夜寄韩弇	独开壮老废阴兴不	五言律诗
闻有华阳客，儒裳谒紫微。旧山连药卖，孤鹤带云归。柳市名犹在，桃源梦已稀。还乡见鸥鸟，应愧背船飞。	李端	闻吉道士还俗因而有赠	闻儒旧孤柳桃还应	五言律诗
入花凡几步，此树独相留。发艳红枝合，垂烟绿水幽。倂开偏觉好，未落已成愁。一到芳菲下，空招两鬓秋。	李端	韦员外东斋看花	入此发垂倂未一空	五言律诗
邠郊泉脉动，落日上城楼。羊马水草足，羌胡帐幕稠。射雕过海岸，传箭怯边州。何事归朝将，今年又拜侯。	李端	边头作	邠落羊羌射传何今	五言律诗
泉声宜远听，入夜对支公。断续来方尽，潺湲咽又通。何年出石下，几里在山中。君问穷源处，禅心与此同。	李端	宿深上人院听远泉	泉入断潺何几君禅	五言律诗
春天黄鸟啭，野迳白云闲。解带依芳草，支颐想故山。人行九州路，树老五陵间。谁道临邛远，相如自忆还。	李端	茂陵村行赠何兆	春野解支人树谁相	五言律诗
去国渡关河，蝉鸣古树多。平原正超忽，行子复蹉跎。去事不可想，旧游难再过。何当嵩岳下，相见在烟萝。	李端	送友人还洛	去蝉平行去旧何相	五言律诗
柔桑锦臆雉，相送到烟霞。独隐空山里，闲门几树花。草生杨柳岸，鸟啭竹林家。不是谋生拙，无为末路赊。	李端	送戴征士还山	柔相独闲草鸟不无	五言律诗
凉风飒穷巷，秋思满高云。吏隐俱不就，此心仍别君。素怀宗淡泊，羁旅念功勋。转忆西林寺，江声月下闻。	李端	秋日旅舍别司空文明	凉秋吏此素羁转江	五言律诗
杨花惊满路，面市忽狂风。骤下摇兰叶，轻飞集竹丛。欲将琼树比，不共玉人同。独望徽之棹，青山在雪中。	李端	旅舍对雪赠考功王员外	杨面骤轻欲不独青	五言律诗
因君灞陵别，故国一回看。共食田文饭，先之梅福官。江风转日暮，山月满潮寒。不得同舟望，淹留岁月阑。	李端	送丁少府往唐上	因故共先江山不淹	五言律诗
青春事汉主，白首入秦城。遍识才人字，多知旧曲名。风流随故事，语笑合新声。独有垂杨树，偏伤日暮情。	李端	赠李龟年	青白遍多风语独偏	五言律诗
东门春尚浅，杨柳未成阴。雁影愁斜日，莺声怨故林。隋宫江上远，梁苑雪中深。独有怀归客，难为欲别心。	李端	送郭补阙归江阳	东杨雁莺隋梁独难	五言律诗
今年华鬓色，半在故人中。欲写无穷恨，先期一醉同。绿丛犹覆雪，红萼已凋风。莫负归山契，君看陌上蓬。	李端	早春会王逵主人得蓬字	今半欲先绿红莫君	五言律诗
僧房秋雨歇，愁卧夜更深。欹枕闻鸿雁，回灯见竹林。归萤入草尽，落月映窗沉。拭泪无人觉，长谣向壁阴。	李端	宿山寺思归	僧愁欹回归落拭长	五言律诗
露下晚蝉愁，诗人旧怨秋。沅湘莫留滞，宛洛好遨游。饮马逢黄菊，离家值白头。竟陵明月夜，为上庾公楼。	李端	送客赴江陵寄郢州郎士元	露诗沅宛饮离竟为	五言律诗
巴水天边路，啼猿伤客情。迟迟云外尽，杳杳树中生。残月暗将落，空霜寒欲明。楚人皆掩泪，闻到第三声。	李端	送客赋得巴江夜猿	巴啼迟杳残空楚闻	五言律诗
一从持钵别，更未到人间。好静居贫寺，遗名弃近山。雨前缝百衲，叶下闭重关。若便浔阳去，须将旧客还。	李端	秋日忆暕上人	一更好遗雨叶若须	五言律诗
车马朝初下，看山忆独寻。会知逢水尽，且爱入云深。残雨开斜日，新蝉发迥林。阮咸虽别巷，遥识此时心。	李端	寄上舍人叔	车看会且残新阮遥	五言律诗
畴昔十年兄，相逢五校营。今宵举杯酒，陇月见军城。堠火经阴绝，边人接晓行。殷勤送书记，强虏几时平。	李端	送古之奇赴安西幕	畴相今陇堠边殷强	五言律诗
久是天涯客，偏伤落木时。如何故国见，更欲异乡期。鸟暮东西急，波寒上下迟。空将满眼泪，千里怨相思。	李端	送张芬归江东兼寄柳中庸	久偏如更鸟波空千	五言律诗
故山霜落久，才子忆荆扉。旅舍寻人别，秋风逐雁归。梦愁枫叶尽，醉惜菊花稀。肯学求名者，经年未拂衣。	李端	送丘丹归江东	故才旅秋梦醉肯经	五言律诗
故人初未贵，相见得淹留。一自朝天去，因成计日游。月明应独醉，叶下肯同愁。因恨刘桢病，空园卧见秋。	李端	卧病寄苗员外	故相一因月叶因空	五言律诗
隋堤望楚国，江上一归人。绿气千樯暮，青风万里春。试才初得桂，泊渚肯伤苹。拜手终凄怆，恭承中外亲。	李端	送杨皋擢第归江东	隋江绿青试泊拜恭	五言律诗
谢家今日晚，词客愿抽毫。枥马方回影，池鹅正理毛。竹筒传水远，麈尾坐僧高。独有宗雷贱，过君着敝袍。	李端	题郑少府林园	谢词枥池竹麈独过	五言律诗
南入华阳洞，无人古树寒。吟诗开旧帙，带绶上荒坛。因病求归易，沾恩更隐难。孟宗应献鲊，家近守渔官。	李端	送吉中孚拜官归业	南无吟带因沾孟家	五言律诗
冠带仁兄后，光辉寿母前。陆云还入洛，潘岳更张筵。井邑嵩山对，园林颍水连。东人欲相送，旅舍已潸然。	李端	送杨少府赴阳翟	冠光陆潘井园东旅	五言律诗
悠然对惠远，共结故山期。汲井树阴下，闭门亭午时。地闲花落厚，石浅水流迟。愿与神仙客，同来事本师。	李端	慈恩寺暕上人房招耿拾遗	悠共汲闭地石愿同	五言律诗
独爱僧房竹，春来长到池。云遮皆晃朗，雪压半低垂。不见侵山叶，空闻拂地枝。鄙夫今夜兴，唯有子猷知。	李端	宿山寺雪夜寄吉中孚	独春云雪不空鄙唯	五言律诗
圣朝殊汉令，才子少登科。每见先鸣早，常惊后进多。独居方寂寞，相对觉蹉跎。不是通家旧，频劳文举过。	李端	赠赵神童	圣才每常独相不频	五言律诗
暂别青蓝寺，今来发欲斑。独眠孤烛下，风雨在前山。坏宅终须去，空门不易还。支公有方便，一愿启玄关。	李端	宿云际寺赠深上人	暂今独风坏空支一	五言律诗
援琴兼爱竹，遥夜在湘沅。鹤舞月将下，乌啼霜正繁。乱流喧橘岸，飞雪暗荆门。佐郡无辞屈，其如相府恩。	李端	送从兄赴洪州别驾兄善琴	援遥鹤乌乱飞佐其	五言律诗
石堤春草碧，双燕向西飞。怅望云天暮，佳人何处归。药栏虫网遍，苔井水痕稀。谁道嵇康懒，山中自掩扉。	李端	山中期张芬不至	石双怅佳药苔谁山	五言律诗
麦秀草芊芊，幽人好昼眠。云霞生岭上，猿鸟下床前。颜子方敦行，支郎久住禅。中林轻暂别，约略已经年。	李端	寄畅当	麦幽云猿颜支中约	五言律诗
少喜神仙术，未去已蹉跎。壮志一为累，浮生事渐多。衰颜不相识，岁暮定相过。请问宗居士，君其奈老何。	李端	书志赠畅当	少未壮浮衰岁请君	五言律诗
山公访嵇绍，赵武见韩侯。事去恩犹在，名成泪却流。一官同北去，千里赴南州。才子清风后，无贻相府忧。	李端	送诸曁裴少府	山赵事名一千才无	五言律诗
宁亲西陟险，君去异王阳。在世谁非客，还家即是乡。剑门千转尽，巴水一支长。请语愁猿道，无烦促泪行。	李端	送郑宥入蜀迎觐	宁君在还剑巴请无	五言律诗
驱传草连天，回风满树蝉。将过夫子宅，前问孝廉船。汉使收三箧，周诗采百篇。别来将有泪，不是怨流年。	李端	送耿拾遗𣲗使江南括图书	驱回将前汉周别不	五言律诗
马卿方失意，东去谒诸侯。过宋人应少，游梁客独愁。鸟翻千室暮，蝉急两河秋。仆本无媒者，因君泪亦流。	李端	送王少府游河南	马东过游鸟蝉仆因	五言律诗
诸宗称叔父，从子亦光辉。谢脁中书直，王祥别乘归。江帆冲雨上，海树隔潮微。南阮贫无酒，唯将泪湿衣。	李端	送别驾赴晋陵即舍人叔之兄	诸从谢王江海南唯	五言律诗
病中贪好景，强步出幽居。紫葛垂山径，黄花绕野渠。荒林飞老鹤，败堰过游鱼。纵忆同年友，无人可寄书。	李端	卧病寄阎采	病强紫黄荒败纵无	五言律诗
昨日莺啭声，今朝蝉忽鸣。朱颜向华发，定是几年程。故国白云远，闲居青草生。因垂数行泪，书报十年兄。	李端	晚夏闻蝉寄广文	昨今朱定故闲因书	五言律诗
怅望青山下，回头泪满巾。故乡多古树，落日少行人。发鬓将回色，簪缨未到身。谁知武陵路，亦有汉家臣。	李端	归山居寄钱起	怅回故落发簪谁亦	五言律诗
晓发悲行客，停桡独未前。寒江半有月，野戍渐无烟。棹唱临高岸，鸿嘶发远田。谁知避徒御，对酒一潸然。	李端	晓发瓜州	晓停寒野棹鸿谁对	五言律诗
秦人江上见，握手泪沾巾。落日见秋草，暮年逢故人。非夫长作客，多病浅谋身。台阁旧亲友，谁曾见苦辛。	李端	江上喜逢司空文明	秦握落暮非多台谁	五言律诗
追凉寻宝刹，畏日望璇题。卧草同鸳侣，临池似虎溪。树闲人迹外，山晚鸟行西。若问无心法，莲花隔淤泥。	李端	同苗发慈恩寺避暑	追畏卧临树山若莲	五言律诗
唱高人不和，此去泪难收。上国经年住，长江满目流。弈棋知胜偶，射策请焚舟。应是田囗囗，玄成许尔游。	李端	送潘述宏词下第归江外	唱此上长弈射应玄	五言律诗
虽为州县职，还欲抱琴过。树古闻风早，山枯见雪多。鸡声连绛市，马色傍黄河。太守新临郡，还逢五袴歌。	李端	送张少府赴夏县	虽还树山鸡马太还	五言律诗
闻说漳滨卧，题诗怨岁华。求医主高手，报疾到贫家。撒枕销行蚁，移杯失画蛇。明朝九衢上，应见玉人车。	李端	酬秘书元丞郊园卧疾见寄	闻题求报撒移明应	五言律诗
蜀门云树合，高栈有猿愁。驱传加新命，之官向旧游。晨装逢酒雨，夜梦见刀州。远别长相忆，当年莫滞留。	李端	送成都韦丞还蜀	蜀高驱之晨夜远当	五言律诗
争途苦不前，贫病遂连牵。向暮同行客，当秋独长年。晚花唯有菊，寒叶已无蝉。吏部逢今日，还应瓮下眠。	李端	晚秋旅舍寄苗员外	争贫向当晚寒吏还	五言律诗
拟诗偏不类，又送上人归。寄世同高鹤，寻仙称坏衣。雨行江草短，露坐海帆稀。正被空门缚，临岐乞解围。	李端	送惟良上人归润州	拟又寄寻雨露正临	五言律诗
重江不可涉，孤客莫晨装。高木莎城小，残星栈道长。袅猿枫子落，过雨荔枝香。劝尔成都住，文翁有草堂。	李端	送何兆下第还蜀	重孤高残袅过劝文	五言律诗
从宦舟行远，浮湘又入闽。蒹葭无朔雁，柽栝有蛮神。传吏闲调象，山精暗讼人。唯须千树橘，暂救李衡贫。	李端	送友人宰湘阴	从浮蒹柽传山唯暂	五言律诗
泽国舟车接，关门雨雪乖。春天行故楚，夜月下清淮。讲易居山寺，论诗到郡斋。蒋家人暂别，三路草连堦。	李端	送元晟归江东旧居	泽关春夜讲论蒋三	五言律诗
诗礼称才子，神仙是丈人。玉山那惜醉，金谷已无春。白马如风疾，青袍夺草新。不嫌鸣吠客，愿用百年身。	李端	送黎少府赴阳翟	诗神玉金白青不愿	五言律诗
西望烟绵树，愁君上蜀时。同林息商客，隔栈见罛师。石滑羊肠险，山空杜宇悲。琴心正幽怨，莫奏凤凰诗。	李端	送夏侯审游蜀	西愁同隔石山琴莫	五言律诗
封植因高兴，孤贞契素期。由来得地早，何事结花迟。叶重凝烟后，条寒过雨时。还同李家树，争赋角弓诗。	李端	单推官厅前双桐咏	封孤由何叶条还争	五言律诗
浮舟压芳草，容裔逐江春。远避看书吏，行当入幕宾。夜潮冲老树，晓雨破轻苹。鸳鹭多伤别，栾家德在人。	李端	送宋校书赴宣州幕	浮容远行夜晓鸳栾	五言律诗
太傅怜群从，门人亦贱回。入官先爱子，赐酒许同杯。淮海春多雨，蒹葭夜有雷。遥知拜庆后，梅尉称仙才。	李端	送赵给事侄尉丹阳	太门入赐淮蒹遥梅	五言律诗
怀人同不寐，清夜起论文。月魄正出海，雁行斜上云。寒潮来滟滟，秋叶下纷纷。便送江东去，徘徊祗待君。	李端	宿瓜洲寄柳中庸	怀清月雁寒秋便徘	五言律诗
虢田留古宅，入夜足秋风。月影来窗里，灯光落水中。征诗逢谢客，饮酒得陶公。更爱疏篱下，繁霜湿菊丛。	李端	夜宴虢县张明府宅逢宇文评	虢入月灯征饮更繁	五言律诗
乘龟兼戴豸，白面映朱衣。安石还须起，泉明不得归。譍门常吏在，登席旧寮稀。远客长先醉，那知亚相威。	李端	冬夜集张尹后阁	乘白安泉譍登远那	五言律诗
弱年知己少，前路主人稀。贫病期相惜，艰难又忆归。事成应未卜，身贱又无机。幸到龙门下，须因羽翼飞。	李端	将之泽潞留别王郎中	弱前贫艰事身幸须	五言律诗
雪后柳条新，巴陵城下人。烹鱼邀水客，载酒奠山神。云去低斑竹，波回动白苹。不堪逢楚老，日暮正江春。	李端	晚次巴陵	雪巴烹载云波不日	五言律诗
先生归有处，欲别笑无言。绿水到山口，青林连洞门。月明寻石路，云霁望花源。早晚还乘鹤，悲歌向故园。	李端	送荀道士归庐山	先欲绿青月云早悲	五言律诗
日惨长亭暮，天高大泽闲。风中闻草木，雪里见江山。马向塞云去，人随古道还。阮家今夜乐，应在竹林间。	李端	送张淑归觐叔父	日天风雪马人阮应	五言律诗
登车君莫望，故绛柳条春。蒲泽逢胡雁，桃源见晋人。佐军髯尚短，掷地思还新。小谢常携手，因之醉路尘。	李端	送郭参军赴绛州	登故蒲桃佐掷小因	五言律诗
江南衰草遍，十里见长亭。客去逢摇落，鸿飞入杳冥。空城寒雨细，深院晓灯青。欲去行人起，徘徊恨酒醒。	李端	送袁稠游江南	江十客鸿空深欲徘	五言律诗
楚县入青枫，长江一派通。板桥寻谢客，古邑事陶公。片雨收山外，连云上汉东。陆机犹滞洛，念子望南鸿。	李端	送夏中丞赴宁国任	楚长板古片连陆念	五言律诗
不才先上第，词客却空还。边地行人少，平芜尽日闲。一蝉陂树里，众火陇云间。羡汝归茅屋，书窗见远山。	李端	送卫雄下第归同州	不词边平一众羡书	五言律诗
少年趋盛府，颜色比花枝。范匄非童子，杨修岂小儿。叨陪丈人行，常恐阿戎欺。此去云霄近，看君逸足驰。	李端	送单少府赴扶风	少颜范杨叨常此看	五言律诗
旧宅在山中，闲门与寺通。往来黄叶路，交结白头翁。晚笋难成竹，秋花不满丛。生涯祗粗粝，吾岂讳言穷。	李端	题山中别业	旧闲往交晚秋生吾	五言律诗
野菊有黄花，送君千里还。鸿来燕又去，离别惜容颜。流水通归梦，行云失故关。江风正摇落，宋玉莫登山。	李端	送司空文明归江上旧居	野送鸿离流行江宋	五言律诗
遥想隋堤路，春天楚国情。白云当海断，青草隔淮生。雁起斜还直，潮回远复平。莱芜不可到，一醉送君行。	李端	送新城戴叔伦明府	遥春白青雁潮莱一	五言律诗
丛车饯才子，路走许东偏。远水同春色，繁花胜雪天。鸟行侵楚邑，树影向殷田。莫学生乡思，梅真正少年。	李端	送雍丘任少府	丛路远繁鸟树莫梅	五言律诗
厌郎思出守，遂领汉东军。望月逢殷浩，缘江送范云。城闲烟草遍，浦迥雪林分。谁伴楼中宿，吟诗估客闻。	李端	送雍郢州	厌遂望缘城浦谁吟	五言律诗
酒乐今年少，僧期近日频。买山多为竹，卜宅不缘贫。志业归初地，文章寄此身。嵇康虽有病，犹得见情人。	李端	寄王密卿	酒僧买卜志文嵇犹	五言律诗
寻危兼采药，渡水又登山。独与高僧去，逍遥落日间。渐看闾里远，自觉性情闲。回首知音在，因令怅望还。	李端	与萧远上人游少华山寄皇甫	寻渡独逍渐自回因	五言律诗
京洛风尘后，村乡烟火稀。少年曾失所，衰暮欲何依。夜静临江哭，天寒踏雪归。时清应不见，言罢泪盈衣。	李端	代村中老人答	京村少衰夜天时言	五言律诗
平生在边日，鞍马若星流。独出间千里，相知满九州。恃功凌主将，作气见王侯。谁道廉颇老，犹能报远雠。	李端	赠故将军	平鞍独相恃作谁犹	五言律诗
汉家分列宿，东土佐诸侯。结束还军府，光辉过御沟。农桑连紫陌，分野入青州。覆被恩难报，西看成白头。	李端	送陆郎中归田司空幕	汉东结光农分覆西	五言律诗
野客蒙诗赠，殊恩欲报难。本求文举识，不在子真官。细雨双林暮，重阳九日寒。贫斋一丛菊，愿与上宾看。	李端	酬晋侍御见寄	野殊本不细重贫愿	五言律诗
昔闻公族出，其从亦高车。为善唯求乐，分贫必及疏。身承汉枝叶，手习鲁诗书。尚说无功德，三年在石渠。	李端	送铜泽王归城	昔其为分身手尚三	五言律诗
秦人江上见，握手便沾衣。近日相知少，往年亲故稀。远游何处去，旧业几时归。更向巴陵宿，堪闻雁北飞。	李端	江上别柳中庸	秦握近往远旧更堪	五言律诗
为郎三载后，宠命一朝新。望苑迁词客，儒林拜丈人。莺飞绮阁曙，柳拂画堂春。几日调金鼎，诸君欲望尘。	李端	喜皇甫郎中拜谕德兼集贤学	为宠望儒莺柳几诸	五言律诗
东方发车骑，君是上头人。奠雁逢良日，行媒及仲春。时称渡河妇，宜配坦床宾。安得同门吏，扬鞭入后尘。	李端	送黎兵曹往陕府结婚	东君奠行时宜安扬	五言律诗
梨花开上苑，游女着罗衣。闻道情人怨，应须走马归。御桥迟日暖，官渡早莺稀。莫遣佳期过，看看蝴蝶飞。	李端	送窦兵曹	梨游闻应御官莫看	五言律诗
此别不可道，此心当语谁。春风灞水上，饮马桃花时。误作好文士，祗应游宦迟。留书下朝客，我有故山期。	李端	留别故人	此此春饮误祗留我	五言律诗
东周遣戍役，才子欲离群。部领河源去，悠悠陇水分。笳声悲塞草，马首渡关云。辛苦逢炎热，何时及汉军。	李端	奉送宋中丞使河源	东才部悠笳马辛何	五言律诗
幕府参戎事，承明伏奏归。都亭使者出，杯酒故人违。细雨沾官骑，轻风拂客衣。还从大夫后，吾党亦光辉。	李端	都亭驿送郭判官之幽州幕府	幕承都杯细轻还吾	五言律诗
秦州贵公子，汉日羽林郎。事主来中禁，荣亲上北堂。𬨎车花拥路，宝剑雪生光。直扫三边靖，承恩向建章。	李端	送王羽林往秦州	秦汉事荣𬨎宝直承	五言律诗
闻君帝城去，西望一沾巾。落日见秋草，暮年逢故人。非才长作客，有命懒谋身。近更婴衰疾，空思老汉滨。	李端	送友入关	闻西落暮非有近空	五言律诗
祖庭三献罢，严卫百灵朝。警跸移前殿，宫车上渭桥。寒霜凝羽葆，野吹咽笳箫。已向新京兆，谁云天路遥。	李端	代宗挽歌	祖严警宫寒野已谁	五言律诗
素斾低寒水，清笳出晓风。鸟来伤贾傅，马立葬滕公。松柏青山上，城池白日中。一朝今古隔，唯有月明同。	李端	张左丞挽歌二首一	素清鸟马松城一唯	五言律诗
祸集钩方失，灾生剑忽飞。无由就日拜，空忆自天归。门吏看还葬，宫官识赐衣。东堂哀赠毕，从此故臣稀。	李端	张左丞挽歌二首二	祸灾无空门宫东从	五言律诗
艰难尝共理，海晏更相悲。况复登堂处，分明避暑时。绿槐千穗绽，丹药一番迟。蓬荜今何幸，先朝大雅诗。	李端	奉和王元二相避暑怀杜太尉	艰海况分绿丹蓬先	五言律诗
远公留故院，一径雪中微。童子逢皆老，门人问亦稀。翻经徒有处，携履遂无归。空念寻巢鹤，时来傍影飞。	李端	青龙寺题故昙上人房	远一童门翻携空时	五言律诗
旧雪逐泥沙，新雷发草芽。晓霜应傍鬓，夜雨莫催花。行矣前途晚，归欤故国赊。不劳报春尽，从此惜年华。	李端	早春夜望	旧新晓夜行归不从	五言律诗
晴洲无远近，一树一潭春。芳草留归骑，朱樱掷舞人。空花对酒落，小翠隔林新。竟日皆携手，何由遇此辰。	李端	宴伊东岸	晴一芳朱空小竟何	五言律诗
自得中峰住，深林亦闭关。经秋无客到，入夜有僧还。暗涧泉声小，荒村树影闲。高窗不可望，星月满空山。	李端	云际中峰居喜见苗发	自深经入暗荒高星	五言律诗
白水连天暮，洪波带日流。风高云梦夕，月满洞庭秋。沙上渔人火，烟中贾客舟。西园与南浦，万里共悠悠。	李端	宿洞庭	白洪风月沙烟西万	五言律诗
疏鼓应繁丝，送神归九疑。苍龙随赤凤，帝子上天时。骤雨归山疾，长江下日迟。独怜游宦子，今夜泊天涯。	李端	江上赛神	疏送苍帝骤长独今	五言律诗
垂朱领孙子，从宴在池塘。献寿回龟顾，和羹跃鲤香。高松先草晚，平石助泉凉。余橘期相及，门生有陆郎。	李端	奉和元丞侍从游南城别业	垂从献和高平余门	五言律诗
巴字天边水，秦人去是归。栈长山雨响，溪乱火田稀。俗富行应乐，官雄禄岂微。魏舒终有泪，还湿宁家衣。	李端	送从舅成都丞广南归蜀	巴秦栈溪俗官魏还	五言律诗
孤柴泄烟处，此中山叟居。观云宁有事，耽酒讵知余。水定鹤翻去，松歌峰俨如。犹烦使君问，更欲结深庐。	畅当	山居酬韦苏州见寄	孤此观耽水松犹更	五言律诗
酒渴爱江清，余酣漱晚汀。软莎欹坐稳，冷石醉眠醒。野膳随行帐，华音发从伶。数杯君不见，都已遣沉冥。	畅当	军中醉饮寄沈八刘叟	酒余软冷野华数都	五言律诗
珍木郁清池，风荷左右披。浅觞宁及醉，慢舸不知移。荫簟流光冷，凝簪照影欹。胡为独羁者，雪涕向涟漪。	畅当	偶宴西蜀摩诃池	珍风浅慢荫凝胡雪	五言律诗
诏出凤凰宫，新恩连帅雄。江湖经战阵，草木待仁风。豪右贪威爱，纡繁德简通。多惭君子顾，攀饯路尘中。	畅当	奉送杜中丞赴洪州	诏新江草豪纡多攀	五言律诗
献岁春犹浅，园林未尽开。雪和新雨落，风带旧寒来。听鸟闻归雁，看花识早梅。生涯知几日，更被一年催。	畅诸	早春	献园雪风听看生更	五言律诗
霓裳下晚烟，留客杏花前。遍问人寰事，新从洞府天。长松皆扫月，老鹤不知年。为说蓬瀛路，云涛几处连。	杨凭	长安春夜宿开元观	霓留遍新长老为云	五言律诗
旅棹依遥戍，清湘急晚流。若为南浦宿，逢此北风秋。云月孤鸿晚，关山几路愁。年年不得意，零落对沧洲。	杨凭	晚泊江戍	旅清若逢云关年零	五言律诗
五岭天无雁，三巴客问津。纷纷轻汉暮，漠漠暗江春。青草连湖岸，繁花忆楚人。芳菲无限路，几夜月明新。	杨凭	巴江雨夜	五三纷漠青繁芳几	五言律诗
九原临得水，双足是重城。独许为儒老，相怜从骑行。细丛榆塞迥，高点雁山晴。圣主嗤炎汉，无心自勒兵。	杨凭	边塞行	九双独相细高圣无	五言律诗
炎灵全盛地，明月半秋时。今古人同望，盈亏节暗移。彩凝双月迥，轮度八川迟。共惜鸣珂去，金波送酒卮。	杨凭	乐游园望月	炎明今盈彩轮共金	五言律诗
樽酒邮亭暮，云帆驿使归。野鸥寒不起，川雨冻难飞。吴会家移遍，轩辕梦去稀。姓杨皆足泪，非是强沾衣。	杨凝	送别	樽云野川吴轩姓非	五言律诗
君向古营州，边风战地愁。草青缦别路，柳亚拂孤楼。人意伤难醉，莺啼咽不流。芳菲只合乐，离思返如秋。	杨凝	送客东归	君边草柳人莺芳离	五言律诗
湖南树色尽，了了辨潭州。雨散今为别，云飞何处游。情来偏似醉，泪迸不成流。那向萧条路，缘湘篁竹愁。	杨凝	送客归湖南	湖了雨云情泪那缘	五言律诗
画舫照河堤，暄风百草齐。行丝直网蝶，去燕旋遗泥。郡向高天近，人从别路迷。非关御沟上，今日各东西。	杨凝	送客归淮南	画暄行去郡人非今	五言律诗
旧宅洛川阳，曾游游侠场。水添杨柳色，花绊绮罗香。赵瑟多愁曲，秦家足艳妆。江潭远相忆，春梦不胜长。	杨凝	春情	旧曾水花赵秦江春	五言律诗
砧杵闻秋夜，裁缝寄远方。声微渐湿露，响细未经霜。兰牖唯遮树，风帘不碍凉。云中望何处，听此断人肠。	杨凝	秋夜听捣衣	砧裁声响兰风云听	五言律诗
都尉出居延，强兵集五千。还将张博望，直救范祁连。汉卒悲箫鼓，胡姬湿采旃。如今意气尽，流泪挹流泉。	杨凝	从军行	都强还直汉胡如流	五言律诗
宵直丹宫近，风传碧树凉。漏稀银箭滴，月度网轩光。凤诏裁多暇，兰灯梦更长。此时颜范贵，十步旧连行。	杨凝	和直禁省	宵风漏月凤兰此十	五言律诗
此囗风雨后，已觉减年华。若待皆无事，应难更有花。管弦临夜急，榆柳向江斜。且莫看归路，同须醉酒家。	杨凝	赠同游	此已若应管榆且同	五言律诗
北风吹雨雪，举目已凄凄。战鬼秋频哭，征鸿夜不栖。沙平关路直，碛广郡楼低。此去非东鲁，人多事鼓鼙。	杨凝	送人出塞	北举战征沙碛此人	五言律诗
此僧迷友着，因病得寻师。话尽山中事，归当月上时。高松连寺影，亚竹入窗枝。闲忆草堂路，相逢非素期。	杨凝	寻僧元皎因病	此因话归高亚闲相	五言律诗
飘飘东去客，一宿渭城边。远处星垂岸，中流月满船。凉归夜深簟，秋入雨余天。渐觉家山小，残程尚几年。	杨凝	夜泊渭津	飘一远中凉秋渐残	五言律诗
一别同袍友，相思已十年。长安多在客，久病忽闻蝉。骤雨才沾地，阴云不遍天。微凉堪话旧，移榻晚风前。	杨凝	晚夏逢友人	一相长久骤阴微移	五言律诗
此地闻犹恶，人言是所之。一家书绝久，孤驿梦成迟。八月三湘道，闻猿冒雨时。不须祠楚相，臣节转堪疑。	杨凝	别谪者	此人一孤八闻不臣	五言律诗
千里岂云去，欲归如路穷。人间无暇日，马上又秋风。破月衔高岳，流星拂晓空。此时皆在梦，行色独匆匆。	杨凝	行思	千欲人马破流此行	五言律诗
郗家庭树下，几度醉春风。今日花还发，当时事不同。流言应未息，直道竟难通。徒遣相思者，悲歌向暮空。	杨凝	感怀题从舅宅	郗几今当流直徒悲	五言律诗
蝉吟槐蘂落，的的是愁端。病觉离家远，贫知处事难。真交无所隐，深语有余欢。未必闻歌吹，羁心得𫏐宽。	杨凝	与友人会	蝉的病贫真深未羁	五言律诗
才薄命如此，自嗟兼自疑。遭逢好交日，黜落至公时。倚玉甘无路，穿杨却未期。更惭君侍坐，问许可言诗。	杨凝	下第后蒙侍郎示意指于新先	才自遭黜倚穿更问	五言律诗
淮扬为郡暇，坐惜流芳歇。散怀累榭风，清暑澄潭月。陪燕辞三楚，戒途绵百越。非当远别离，雅奏何由发。	杨凌	奉酬韦滁州寄示	淮坐散清陪戒非雅	五言律诗
沧洲东望路，旅棹怆羁游。枫浦蝉随岸，沙汀鸥转流。露天星上月，水国夜生秋。谁忍持相忆，南归一叶舟。	杨凌	梅里旅夕	沧旅枫沙露水谁南	五言律诗
穷腊催年急，阳春怯和歌。残灯闪壁尽，夜雪透窗多。归路山川险，游人梦寐过。龙洲不可泊，岁晚足惊波。	杨凌	钟陵雪夜酬友人	穷阳残夜归游龙岁	五言律诗
归心不可留，雪桂一丛秋。叶雨空江月，萤飞白露洲。野蝉依独树，水郭带孤楼。遥望山川路，相思万里游。	杨凌	润州水楼	归雪叶萤野水遥相	五言律诗
陇雁送乡心，羁情属岁阴。惊秋黄叶遍，愁暮碧云深。月色吴江上，风声楚木林。交亲几重别，归梦并愁侵。	杨凌	江上秋月	陇羁惊愁月风交归	五言律诗
群玉开双槿，丹荣对绛纱。含烟疑出火，隔雨怪舒霞。向晚争辞蘂，迎朝鬬发花。非关后桃李，为欲继年华。	杨凌	阁前双槿	群丹含隔向迎非为	五言律诗
古国群舒地，前当桐柏关。连绵江上雨，稠叠楚南山。沙馆行帆息，枫洲候吏还。乘篮若有暇，精舍在林间。	司空曙	送永阳崔明府	古前连稠沙枫乘精	五言律诗
山蹋青芜尽，凉秋古寺深。何时得连策，此夜更闻琴。穷水云同穴，过僧虎共林。殷勤如念我，遗尔挂冠心。	司空曙	送曹三同猗游山寺	山凉何此穷过殷遗	五言律诗
碧峰天柱下，鼓角镇南军。管记催飞檄，蓬莱辍校文。栈霜朝似雪，江雾晚成云。想出褒中望，巴庸方路分。	司空曙	送崔校书赴梓幕	碧鼓管蓬栈江想巴	五言律诗
鱼国巴庸路，麾幢汉守过。晓樯争市隘，夜鼓祭神多。云白当山雨，风清满峡波。夷陵旧人吏，犹诵两岐歌。	司空曙	送夔州班使君	鱼麾晓夜云风夷犹	五言律诗
业成洙泗客，皓发着儒衣。一与游人别，仍闻带印归。林多宛地古，云尽汉山稀。莫爱浔阳隐，嫌官计亦非。	司空曙	送菊潭王明府	业皓一仍林云莫嫌	五言律诗
遥见登山处，青芜雪后春。云深岳庙火，寺宿洛阳人。饵药将斋折，唯诗与道亲。凡经几回别，麈尾不离身。	司空曙	送太易上人赴东洛	遥青云寺饵唯凡麈	五言律诗
旧时闻笛泪，今夜重沾衣。方恨同人少，何堪相见稀。竹烟凝涧壑，林雪似芳菲。多谢劳车马，应怜独掩扉。	司空曙	冬夜耿拾遗王秀才就宿因伤	旧今方何竹林多应	五言律诗
山寺临池水，春愁望远生。蹋桥逢鹤起，寻竹值泉横。新柳丝犹短，轻苹叶未成。还如虎溪上，日暮伴僧行。	司空曙	早春游慈恩南池	山春蹋寻新轻还日	五言律诗
出户繁星尽，池塘暗不开。动衣凉气度，遰树远声来。灯外初行电，城隅偶隐雷。因知谢文学，晓望比尘埃。	司空曙	雨夜见投之作	出池动遰灯城因晓	五言律诗
清光此夜中，万古望应同。当野山沉雾，低城树有风。花宫纷共邃，水府皓相空。遥想高楼上，唯君对庾公。	司空曙	龙池寺望月寄韦使君阎别驾	清万当低花水遥唯	五言律诗
右军多住寺，此夜后池秋。自与山僧伴，那因洛客愁。卷帘霜霭霭，满目水悠悠。若有诗相赠，期君忆惠休。	司空曙	秋夜忆兴善院寄苗发	右此自那卷满若期	五言律诗
倦枕欲徐行，开帘秋月明。手便筇杖冷，头喜葛巾轻。绿草前侵水，黄花半上城。虚消此尘景，不见十年兄。	司空曙	病中寄郑十六兄	倦开手头绿黄虚不	五言律诗
倾筐呈绿叶，重叠色何鲜。讵是秋风里，犹如晓露前。仙方当见重，消疾本应便。全胜甘蕉赠，空投谢氏篇。	司空曙	卫明府寄枇杷叶以诗荅	倾重讵犹仙消全空	五言律诗
黄叶前朝寺，无僧寒殿开。池晴龟出曝，松暮鹤飞回。古井碑横草，阴廊画杂苔。禅宫亦销歇，尘世转堪哀。	司空曙	过庆宝寺	黄无池松古阴禅尘	五言律诗
野客居铃阁，重门将校稀。豸冠亲谷弁，龟印识荷衣。座右寒飙爽，谈余暮角微。苍生须太傅，山在岂容归。	司空曙	奉和张大夫酬高山人	野重豸龟座谈苍山	五言律诗
家楚依三户，辞州选一钱。酒杯同寄世，客棹任销年。赤烧兼山远，青芜与浪连。青春明月夜，知上鄂君船。	司空曙	送严使君游山	家辞酒客赤青青知	五言律诗
白日双流静，西看蜀国春。桐花能乳鸟，竹节竞祠神。蹇步徒相望，先鞭不可亲。知从江仆射，登榻更何人。	司空曙	送柳震归蜀	白西桐竹蹇先知登	五言律诗
天际山多处，东安古邑深。绿田通竹里，白浪隔枫林。诗有江僧和，门唯越客寻。应将放鱼化，一境表吾心。	司空曙	送乐平苗明府	天东绿白诗门应一	五言律诗
梅含柳已动，昨日起东风。惆怅心徒壮，无如鬓作翁。百年飘若水，万绪尽归空。何可宗禅客，迟回岐路中。	司空曙	赠送郑钱二郎中	梅昨惆无百万何迟	五言律诗
逢君喜成泪，暂似故乡中。谪宦犹多惧，清宵不得终。月烟高有鹤，宿草净无虫。明日郄超会，应思下客同。	司空曙	酬郑十四望驿不得同宿见赠	逢暂谪清月宿明应	五言律诗
草长花落树，羸病强寻春。无复少年意，空余华发新。青原高见水，白社静逢人。寄谢南宫客，轩车不可亲。	司空曙	暮春野望寄钱起	草羸无空青白寄轩	五言律诗
年少通经学，登科尚佩觿。张冯本名士，蔡廓是佳儿。鞍马临岐路，龙钟对别离。寄书胡太守，请与故人知。	司空曙	送王使君小子孝廉登科归省	年登张蔡鞍龙寄请	五言律诗
一自幽山别，相逢此寺中。高低俱出叶，深浅不分丛。野蝶难争白，庭榴暗让红。谁怜芳最久，春露到秋风。	司空曙	云阳寺石竹花	一相高深野庭谁春	五言律诗
江上青枫岸，阴阴万里春。朝辞郢城酒，暮见洞庭人。兴比乘舟访，恩怀倒屣亲。想君登旧榭，重喜扫芳尘。	司空曙	送高胜重谒曹王	江阴朝暮兴恩想重	五言律诗
闻蝉昼眠后，欹枕对蓬蒿。羸病懒寻戴，田园方咏陶。傍檐虫挂静，出树蝶飞高。惆怅临清镜，思君见鬓毛。	司空曙	闲园书事招畅当	闻欹羸田傍出惆思	五言律诗
为郎头已白，迹向市朝稀。移病居荒宅，安贫着败衣。野园随客醉，雪寺伴僧归。自说东峰下，松萝满故扉。	司空曙	过钱员外	为迹移安野雪自松	五言律诗
年少身无累，相逢忆此时。雪过云寺宿，酒向竹园期。白发今催老，清琴但起悲。唯应逐宗炳，内学愿为师。	司空曙	赠庾侍御	年相雪酒白清唯内	五言律诗
共忆南浮日，登高望若何。楚田湖草远，江寺海榴多。载酒寻山宿，思人带雪过。东西几回别，此会各磋砣。	司空曙	赠李端	共登楚江载思东此	五言律诗
闻说南中事，悲君重窜身。山村枫子鬼，江庙石郎神。童稚留荒宅，图书托故人。青门好风景，为尔一沾巾。	司空曙	送流人	闻悲山江童图青为	五言律诗
旧日相知尽，深居独一身。闭门空有雪，看竹永无人。每许前山隐，曾怜陋巷贫。题诗今尚在，暂为拂流尘。	司空曙	过胡居士睹王右丞遗文	旧深闭看每曾题暂	五言律诗
使君持节去，云水满前程。楚寺多连竹，江樯远暎城。登楼向月望，赛庙傍山行。若动思乡咏，应贻谢步兵。	司空曙	送郎使君赴郢州	使云楚江登赛若应	五言律诗
世乱同南去，时清独北还。他乡生白发，旧国见青山。晓月过残垒，繁星宿故关。寒禽与衰草，处处伴愁颜。	司空曙	贼平后送人北归	世时他旧晓繁寒处	五言律诗
缠臂绣纶巾，貂裘窄称身。射禽风助箭，走马雪翻尘。金埒争开道，香车为驻轮。翩翩不知处，传是霍家亲。	司空曙	观猎骑	缠貂射走金香翩传	五言律诗
浮生共多故，聚宿喜君同。人息时闻磬，灯摇乍有风。霜堦疑水际，夜木似山中。一愿持如意，长来事远公。	司空曙	同苗员外宿荐福常师房	浮聚人灯霜夜一长	五言律诗
遥想长淮尽，荒堤楚路斜。戍旌标白浪，罟网入青葭。啼鸟仍临水，愁人更见花。东堂一枝在，为子惜年华。	司空曙	送乔广下第归淮南	遥荒戍罟啼愁东为	五言律诗
高风吹玉柱，万籁忽齐飘。飒树迟难度，萦空细渐销。松泉鹿门夜，笙鹤洛滨朝。坐与真僧听，支颐向寂寥。	司空曙	风筝	高万飒萦松笙坐支	五言律诗
渐向浮生老，前期竟若何。独身居处静，永夜坐时多。厌逐青林客，休吟白雪歌。支公有遗寺，重与谢安过。	司空曙	闲居寄苗发	渐前独永厌休支重	五言律诗
儒中年最老，独有济南生。爱子方传业，无官自耦耕。竹通山舍远，云接雪田平。愿作门人去，相随隐姓名。	司空曙	送王先生归南山	儒独爱无竹云愿相	五言律诗
天台瀑布寺，传有白头师。幻迹示羸病，空门无住持。雪晴看鹤去，海夜与龙期。永愿亲瓶屦，呈功得问疑。	司空曙	寄天台秀师	天传幻空雪海永呈	五言律诗
青圻连白浪，晓日渡南津。山叠陵阳树，舟多建业人。烟霞高占寺，枫竹暗停神。如接玄晖集，江丞独见亲。	司空曙	送夏侯审赴宁国	青晓山舟烟枫如江	五言律诗
故人江海别，几度隔山川。乍见翻疑梦，相悲各问年。孤灯寒照雨，湿竹暗浮烟。更有明朝恨，离杯惜共传。	司空曙	云阳馆与韩绅宿别	故几乍相孤湿更离	五言律诗
铙管随旌斾，高秋远上巴。白波连雾雨，青壁断蒹葭。凭几双童静，登楼万井斜。政成知变俗，当应画轮车。	司空曙	送卢使君赴夔州	铙高白青凭登政当	五言律诗
雁响天边过，高高望不分。飕飗传细雨，嘹唳隔长云。散向谁家尽，归来几客闻。还将今夜意，西海话苏君。	司空曙	夜闻回雁	雁高飕嘹散归还西	五言律诗
向浦参差去，随波远近还。初移芳草里，正在夕阳间。隐暎回孤驿，微明出乱山。向空看不尽，归思满江关。	司空曙	赋得的的帆向浦	向随初正隐微向归	五言律诗
静向懒相偶，年将衰共催。前途欢不集，往事恨空来。昼景委红叶，月华销绿苔。沉思竟何有，坐结玉琴哀。	司空曙	秋思呈尹植裴说	静年前往昼月沉坐	五言律诗
一日辞秦镜，千秋别汉宫。岂唯泉路掩，长使月轮空。苦色凝朝露，悲声切暝风。婉仪余旧德，仍载礼经中。	司空曙	故郭婉仪挽歌	一千岂长苦悲婉仍	五言律诗
汉恩天外洽，周颂日边称。文独司空羡，书兼太尉能。出关逢北雁，度岭逐南鹏。使者翰林客，余春归灞陵。	司空曙	送翰林张学士岭南勒圣碑	汉周文书出度使余	五言律诗
少年芸阁吏，罢直暂归休。独与亲知别，行逢江海秋。听猿看楚岫，随雁到吴洲。处处园林好，何人待子猷。	司空曙	送吉校书东归	少罢独行听随处何	五言律诗
东风春未足，试望秦城曲。青草状寒芜，黄花似秋菊。壮将欢共去，老与悲相逐。独作游社人，暮过威辇宿。	司空曙	早春游望	东试青黄壮老独暮	五言律诗
青枫江色晚，楚客独伤春。共对一尊酒，相看万里人。猜嫌成谪宦，正直不防身。莫畏炎方久，年年雨露新。	司空曙	送郑明府贬岭南	青楚共相猜正莫年	五言律诗
昼漏传清唱，天恩禁旅秋。雁亲承露掌，砧隔曝衣楼。赐膳中人送，余香侍女收。仍闻劳上直，晚步凤池头。	司空曙	晚秋西省寄上李韩二舍人	昼天雁砧赐余仍晚	五言律诗
悠悠次楚乡，楚口下涔阳。雪隐洲渚暗，沙高芦荻黄。渔人共留滞，水鸟自喧翔。怀土年空尽，春风又淼茫。	司空曙	下武昌江行望涔阳	悠楚雪沙渔水怀春	五言律诗
峡口巴江外，无风浪亦翻。蒹葭新有雁，云雨不离猿。行客思乡远，愁人赖酒昏。檀郎好联句，共滞谢家门。	司空曙	送史申之峡州	峡无蒹云行愁檀共	五言律诗
相送临寒水，苍然望故关。江芜连梦泽，楚雪入商山。话我他年旧，看君此日还。因将自悲泪，一洒别离间。	司空曙	送王闰	相苍江楚话看因一	五言律诗
种柳南江边，闭门三四年。艳花那胜竹，凡鸟不如蝉。嗜酒渐婴渴，读书多欲眠。平生故交在，白首远相怜。	司空曙	江园书事寄卢纶	种闭艳凡嗜读平白	五言律诗
西楚见南关，苍苍落日间。云离大雷树，潮入秣陵山。登戍因高望，停桡放溜闲。陈公有贤榻，君去岂空还。	司空曙	送郑况往淮南	西苍云潮登停陈君	五言律诗
江天清更愁，风柳入江楼。雁惜楚山晚，蝉知秦树秋。凄凉多独醉，零落半同游。岂复平生意，苍然兰杜洲。	司空曙	题江陵临沙驿楼	江风雁蝉凄零岂苍	五言律诗
今朝蝉忽鸣，迁客若为情。便觉一年老，能令万感生。微风方满树，落日稍沉城。为问同怀者，凄凉听几声。	司空曙	新蝉	今迁便能微落为凄	五言律诗
拥棹江天旷，苍然下郢城。冰霜葭菼变，云泽鹧鸪鸣。酒倦临流醉，人逢置榻迎。尝闻借东观，不独鲁诸生。	司空曙	送张弋	拥苍冰云酒人尝不	五言律诗
袈裟出尘外，山径几盘缘。人到白云树，鹤沉青草田。龛泉朝请盥，松籁夜和禅。自昔闻多学，逍遥注一篇。	司空曙	送僧无言归山	袈山人鹤龛松自逍	五言律诗
解带独裴回，秋风如水来。轩墀湿繁露，琴几拂轻埃。晨鸟犹在叶，夕虫余囗苔。苍然发高兴，相仰坐难陪。	司空曙	和卢校书文若早入使院书事	解秋轩琴晨夕苍相	五言律诗
谢朓怀西府，单车触火云。野蕉依戍客，庙竹暎湘君。梦渚巴山断，长沙楚路分。一杯从别后，风月不相闻。	司空曙	送史泽之长沙	谢单野庙梦长一风	五言律诗
田家喜雨足，邻老相招携。泉溢沟塍坏，麦高桑柘低。呼儿催放犊，宿客待烹鸡。搔首蓬门下，如将轩冕齐。	司空曙	田家	田邻泉麦呼宿搔如	五言律诗
羁贫不易去，此日始西东。旅舍秋霖叶，行人寒草风。酒醒余恨在，野饯暂游同。莫使祢生刺，空留怀袖中。	司空曙	送卢堪	羁此旅行酒野莫空	五言律诗
粉堞连青气，喧喧杂万家。夷人祠竹节，蜀鸟乳桐花。酒报新丰景，琴迎抵峡斜。多闻滞游客，不似在天涯。	司空曙	送柳震入蜀	粉喧夷蜀酒琴多不	五言律诗
不事兰台贵，全多韦带风。儒官比刘向，使者得陈农。晚烧平芜外，朝阳叠浪东。归来喜调膳，寒笋出林中。	司空曙	送李嘉祐正字括图书兼往扬	不全儒使晚朝归寒	五言律诗
狱成收夜烛，整豸出登车。黄叶辞荆楚，青山背汉初。早朝新羽卫，晚下步徒胥。应念长沙谪，思乡不食鱼。	司空曙	送刘侍御	狱整黄青早晚应思	五言律诗
天远风烟异，西南见一方。乱山来蜀道，诸水出辰阳。堆案青油暮，看棋画角长。论文谁可制，记室有何郎。	司空曙	送庞判官赴黔中	天西乱诸堆看论记	五言律诗
万里南游客，交州见柳条。逢迎人易合，时日酒能消。浪晓浮青雀，风温解黑貂。囊金如未足，莫恨故乡遥。	司空曙	送人游岭南	万交逢时浪风囊莫	五言律诗
青春三十余，众艺尽无如。中散诗传画，将军扇续书。楚田晴下雁，江日暖游鱼。惆怅空相送，欢游自此疏。	司空曙	送曹同椅	青众中将楚江惆欢	五言律诗
苍苍岘亭路，腊月汉阳春。带雪半山寺，行沙隔水人。王祥因就宦，莱子不违亲。正恨殊乡别，千条楚柳新。	司空曙	送鄂州张别驾襄阳觐省	苍腊带行王莱正千	五言律诗
芦荻湘江水，萧萧万里秋。鹤高看迥野，蝉远入中流。访友多成滞，携家不厌游。惠连仍有作，知得从兄酬。	司空曙	送魏季羔游长沙觐兄	芦萧鹤蝉访携惠知	五言律诗
风息斜阳尽，游人曲落间。采花因覆酒，行草转看山。柳散新霜下，天晴早雁还。伤秋非骑省，玄发白成斑。	司空曙	九日洛东亭	风游采行柳天伤玄	五言律诗
送人冠獬豸，值节佩茱萸。均覆征三壤，登车出五湖。水风凄落日，岸叶飒衰芜。自恨尘中使，何因在路隅。	司空曙	九日送人	送值均登水岸自何	五言律诗
已叹漳滨卧，何言驻隙难。异才伤促短，诸友哭门阑。古道松声暮，荒阡草色寒。延陵今葬子，空使鲁人观。	司空曙	哭王注	已何异诸古荒延空	五言律诗
一见林中客，闲知州县劳。白云秋色远，苍岭夕阳高。自说名因石，谁逢手种桃。丹经傥相授，何用恋青袍。	司空曙	遇谷口道士	一闲白苍自谁丹何	五言律诗
静夜四无邻，荒居旧业贫。雨中黄叶树，灯下白头人。以我独沉久，愧君相见频。平生自有分，况是蔡家亲。	司空曙	喜外弟卢纶见宿	静荒雨灯以愧平况	五言律诗
雁稀秋色尽，落日对寒山。避事多称疾，留僧独闭关。心归尘俗外，道胜有无间。仍忆东林友，相期久不还。	司空曙	深上人见访忆李端	雁落避留心道仍相	五言律诗
年深宫院在，旧客自相逢。闭户临寒竹，无人有夜钟。降龙今已去，巢鹤竟何从。坐见繁星晓，凄凉识旧峰。	司空曙	宿青龙寺故昙上人院	年旧闭无降巢坐凄	五言律诗
古时愁别泪，滴作分流水。日夜东西流，分流几千里。通塞两不见，波澜各自起。与君相背飞，去去心如此。	司空曙	分流水	古滴日分通波与去	五言律诗
寒柳接胡桑，军门向大荒。幕营随月魄，兵气长星芒。横吹催春酒，重裘隔夜霜。冰开不防虏，青草满辽阳。	司空曙	塞下曲	寒军幕兵横重冰青	五言律诗
苍茫明月上，夜久光如积。野幕冷胡霜，关楼宿边客。陇头秋露暗，碛外寒沙白。唯有故乡人，沾裳此闻笛。	司空曙	关山月	苍夜野关陇碛唯沾	五言律诗
雨后园林好，幽行迥野通。远山芳草外，流水落花中。客醉悠悠惯，莺啼处处同。夕阳自一望，日暮杜陵东。	司空曙	题鲜于秋林园	雨幽远流客莺夕日	五言律诗
南登秦岭头，回首始堪忧。汉阙青门远，商山蓝水流。三湘迁客去，九陌故人游。从此思乡泪，双垂不复收。	司空曙	登秦岭	南回汉商三九从双	五言律诗
草绿春阳动，迟迟泽畔游。恋花同野蝶，爱水剧江鸥。身外唯须醉，人间尽是愁。那知鸣玉者，不羡卖瓜侯。	司空曙	独游寄卫长林	草迟恋爱身人那不	五言律诗
高楼晴见水，楚色霭相和。野极空如练，天遥不辨波。永无人迹到，时有鸟行过。况是苍茫外，残阳照最多。	司空曙	望水	高楚野天永时况残	五言律诗
南见青山道，依然去国时。已甘长避地，谁料有还期。雨霁残阳薄，人愁独望迟。空残华发在，前事不堪思。	司空曙	望商山路	南依已谁雨人空前	五言律诗
霜景催危叶，今朝半树空。萧条故国异，零落旅人同。飒岸浮寒水，依堦拥夜虫。随风偏可羡，得到洛阳宫。	司空曙	题落叶	霜今萧零飒依随得	五言律诗
昨闻归旧寺，暂别欲经年。樵客应同步，邻僧定伴禅。后峰秋有雪，远涧夜鸣泉。偶与支公论，人间自共传。	司空曙	寄准上人	昨暂樵邻后远偶人	五言律诗
惠持游蜀久，策杖欲西还。共别此宵月，独归何处山。对鸥沙草畔，洗足野云间。知有玄晖会，斋心受八关。	司空曙	送况上人还荆州因寄卫侍御	惠策共独对洗知斋	五言律诗
地暖雪花摧，天春斗柄回。朱泥一丸药，柏叶万年杯。旅雁辞人去，繁霜满镜来。今朝彩盘上，神燕不须雷。	司空曙	酬卫长林岁日见呈	地天朱柏旅繁今神	五言律诗
自得山公许，休畊海上田。惭看长史传，欲弃钓鱼船。穷巷殷忧日，芜城雨雪天。此时瞻相府，心事比旌悬。	崔峒	扬州选蒙相公赏判雪后呈上	自休惭欲穷芜此心	五言律诗
读书常苦节，待诏岂辞贫。暮雪犹驱马，晡飡又寄人。愁来占吉梦，老去惜良辰。延首平津阁，家山日已春。	崔峒	客舍有怀因呈诸在事	读待暮晡愁老延家	五言律诗
惯作云林客，因成懒漫人。吏欺从政拙，妻笑理家贫。李郭应时望，王杨入幕频。从容丞相阁，知忆故园春。	崔峒	书怀寄杨郭李王判官	惯因吏妻李王从知	五言律诗
桂枝家共折，鸡树代相传。忝向鸾台下，仍看雁影连。夜闲方步月，漏尽欲朝天。知去丹墀近，明王许荐贤。	崔峒	奉和给事寓直	桂鸡忝仍夜漏知明	五言律诗
燕代官初罢，江湖路便分。九迁从命薄，四十幸人闻。迹愧趋丹禁，身曾系白云。何由返沧海，昨日谒明君。	崔峒	初入集贤院赠李献仁	燕江九四迹身何昨	五言律诗
十年随马宿，几度受人恩。白发还乡井，微官有子孙。竹窗寒雨滴，苦砌夜虫喧。独愧东垣友，新诗慰旅魂。	崔峒	酬李补阙雨中寄赠	十几白微竹苦独新	五言律诗
江海久垂纶，朝衣忽挂身。丹墀初谒帝，白发免羞人。才愧文章士，名当谏诤臣。空余荐贤分，不敢负交亲。	崔峒	初除拾遗酬丘二十二见寄	江朝丹白才名空不	五言律诗
国有非常宠，家承异姓勋。背恩惭皎日，不义若浮云。但使忠贞在，甘从玉石焚。窜身如有地，梦寐见明君。	崔峒	刘展下判官相招以诗答之	国家背不但甘窜梦	五言律诗
仙客辞萝月，东来就一官。且归沧海住，犹向白云看。猿叫江天暮，虫声野浦寒。时游镜湖里，为我把鱼竿。	崔峒	送侯山人赴会稽	仙东且犹猿虫时为	五言律诗
石林高几许，金刹在中峰。白日空山梵，清霜后夜钟。竹窗回翠壁，苔径入寒松。幸接无生法，疑心怯所从。	崔峒	宿禅智寺上方演大师院	石金白清竹苔幸疑	五言律诗
早晚悟无生，头陀不到城。云山知夏腊，猿鸟见修行。地僻无溪路，人寻逐水声。年年深谷里，谁识远公名。	崔峒	题空山人石室	早头云猿地人年谁	五言律诗
山殿秋云里，香烟出翠微。客寻朝磬至，僧背夕阳归。下界千门见，前朝万事非。看心兼送目，葭菼暮依依。	崔峒	登蒋山开善寺	山香客僧下前看葭	五言律诗
僧家竟何事，扫地与焚香。清磬度山翠，闲云来竹房。身心尘外远，岁月坐中长。向晚禅堂掩，无人空夕阳。	崔峒	题崇福寺禅院	僧扫清闲身岁向无	五言律诗
秋暮之彭泽，篱花远近逢。君书前日至，别后此时重。寒夜江边月，晴天海上峰。还知南地客，招引住新丰。	崔峒	秋晚送丹徒许明府赴上国因	秋篱君别寒晴还招	五言律诗
佳句应无敌，贞心不有猜。惭为丈人行，怯见后生才。泛舸贪斜月，浮桡值早梅。绿杨新过雨，芳草待君来。	崔峒	送薛仲方归扬州	佳贞惭怯泛浮绿芳	五言律诗
十年离乱后，此去若为情。春晚香山绿，人稀豫水清。野陂看独树，关路逐残莺。前殿朝明主，应怜白发生。	崔峒	送韦员外还京	十此春人野关前应	五言律诗
见君还此地，洒泪向江边。国士劳相问，家书无处传。荒城胡马迹，塞木戍人烟。一路堪愁思，孤舟何渺然。	崔峒	润州送友人	见洒国家荒塞一孤	五言律诗
喧喧五衢上，鞍马自驱驰。落日临阡陌，贫交欲别离。早知时事异，堪与世人随。握手将何赠，君心我独知。	崔峒	送张芬东归	喧鞍落贫早堪握君	五言律诗
爱尔无羁束，云山恣意过。一身随远岫，孤棹任轻波。世事关情少，渔家寄宿多。芦花浅淡处，江月奈人何。	崔峒	送苏修游上饶	爱云一孤世渔芦江	五言律诗
陶令之官去，穷愁惨别魂。白烟横海戍，红叶下淮村。澹浪摇山郭，平芜到县门。政成堪吏隐，免负府公恩。	崔峒	送陆明府之盱眙	陶穷白红澹平政免	五言律诗
江上长相忆，因高北望看。不知携老幼，何处度艰难。屈指同人尽，伤心故里残。遥怜驱匹马，白首到微官。	崔峒	江南回逢赵曜因送任十一赴	江因不何屈伤遥白	五言律诗
辞家年已久，与子分偏深。易得相思泪，难为欲别心。孤云随浦口，几日到山阴。遥想兰亭下，清风满竹林。	崔峒	送薛良史往越州谒从叔	辞与易难孤几遥清	五言律诗
积水与寒烟，嘉禾路几千。孤猿啼海岛，群雁起湖田。曾见长洲苑，尝闻大雅篇。却将封事去，知尔爱闲眠。	崔峒	送丘二十二之苏州	积嘉孤群曾尝却知	五言律诗
上古人何在，东流水不归。往来潮有信，朝暮事成非。烟树临沙静，云帆入海稀。郡楼多逸兴，良牧谢玄晖。	崔峒	登润州芙蓉楼	上东往朝烟云郡良	五言律诗
骨肉天涯别，江山日落时。泪流襟上血，发变镜中丝。胡越书难到，存亡梦岂知。登高回首罢，形影自相随。	崔峒	江上书怀	骨江泪发胡存登形	五言律诗
离乱人相失，春秋雁自飞。祗缘行路远，未必寄书稀。二月花无数，频年意有违。落晖看过后，独坐泪沾衣。	崔峒	春日忆姚氏外甥	离春祗未二频落独	五言律诗
得道云林久，年深暂一归。出山逢世乱，乞食觉人稀。半偈初传法，中峰又掩扉。爱憎应不染，尘俗自依依。	崔峒	送真上人还兰若	得年出乞半中爱尘	五言律诗
远客乘流去，孤帆向夜开。春风江上使，前日汉阳来。别路犹千里，离心重一杯。剡溪木未落，羡尔过天台。	崔峒	润州送师弟自江夏往台州	远孤春前别离剡羡	五言律诗
秋城临古路，城上望君还。旷野入寒草，独行随远山。授人鸿宝内，将犬白云间。早晚烧丹罢，遥知冰雪寒。	崔峒	送李道士归山	秋城旷独授将早遥	五言律诗
广庭方缓步，星汉话中移。月满关山道，乌啼霜树枝。时艰难会合，年长重亲知。前事成金石，凄然泪欲垂。	崔峒	宿江西窦主簿厅	广星月乌时年前凄	五言律诗
乱后自江城，相逢喜复惊。为经多载别，欲问小时名。对酒悲前事，论文畏后生。遥知盈卷轴，纸贵在江城。	崔峒	喜逢妻弟郑损因送入京	乱相为欲对论遥纸	五言律诗
昔闻生涧底，今见起毫端。众草此时没，何人知岁寒。岂能裨栋宇，且贵出门阑。只在丹青意，凌云也不难。	崔峒	咏门下画小松上元王杜三相	昔今众何岂且只凌	五言律诗
盘门吴旧地，蝉尽草秋时。归国人皆久，移家君独迟。广陵经水宿，建邺有僧期。若到西霞寺，应看江总碑。	苗发	送司空曙之苏州	盘蝉归移广建若应	五言律诗
雪飞当梦蝶，风度几惊人。半夜一窗晓，平明千树春。花园应失路，白屋忽为邻。散入仙厨里，还如云母尘。	王烈	雪	雪风半平花白散还	五言律诗
徇世甘长往，逢时忝一官。欲朝青琐去，羞向白云看。荣宠无心易，艰危抗节难。思君写怀抱，非敢和幽兰。	王烈	酬崔峒	徇逢欲羞荣艰思非	五言律诗
才子浮生促，泉台此路赊。官卑扬执戟，年少贾长沙。人去门栖𫛳，灾成酒误虵。唯余封禅草，留在茂陵家。	卫象	伤李端	才泉官年人灾唯留	五言律诗
万物返常性，惟道贵自然。先生容其微，隐几为列仙。炼魄闭琼户，养毛飞洞天。将知逍遥久，得道无岁年。	奚贾	谒李尊师	万惟先隐炼养将得	五言律诗
桃源若远近，渔子棹轻舟。川路行难尽，人家到渐幽。山禽拂席起，溪水入庭流。君是何年隐，如今成白头。	奚贾	寻许山人亭子	桃渔川人山溪君如	五言律诗
南楼渚风起，树杪见沧波。稍觉征帆上，萧萧暮雨多。沙洲殊未极，云水更相和。欲问任公子，垂纶意若何。	张南史	富阳南楼望浙江风起	南树稍萧沙云欲垂	五言律诗
秋日金华直，遥知玉佩清。九重门更肃，五色诏初成。槐落宫中影，鸿高苑外声。翻从魏阙下，江海寄幽情。	张南史	奉酬李舍人秋日寓直见寄	秋遥九五槐鸿翻江	五言律诗
重门启曙关，一叶报秋还。露井桐柯湿，风庭鹤翅闲。忘情簪白笔，假梦入青山。惆怅祗应此，难裁语默间。	张南史	同韩侍郎秋朝使院	重一露风忘假惆难	五言律诗
岁暮一为别，江湖聊自宽。且无人事处，谁谓客行难。郢曲怜公子，吴州忆伯鸾。苍苍远山际，松柏独宜寒。	张南史	送朱大游塞	岁江且谁郢吴苍松	五言律诗
叹息不相见，红颜今白头。重为西候别，方起北风愁。六月胡天冷，双城汾水流。卢谌即故吏，还复向幷州。	张南史	送郑录事赴太原	叹红重方六双卢还	五言律诗
音书不可论，河塞雪纷纷。雁足期苏武，狐裘见薛君。城池通紫陌，鞍马入黄云。远棹漳渠水，平流几处分。	张南史	送余赞善使还赴薛尚书幕	音河雁狐城鞍远平	五言律诗
苦县家风在，茅山道录传。聊听骢马使，却就紫阳仙。江海生岐路，云霞入洞天。莫令千岁鹤，飞到草堂前。	张南史	送李侍御入茅山采药	苦茅聊却江云莫飞	五言律诗
昨宵凄断处，对月与临风。鹤病三江上，兰衰百草中。题诗随谢客，饮酒寄黄翁。早岁心相待，还因贵贱同。	张南史	寄中书李舍人	昨对鹤兰题饮早还	五言律诗
秋夜月偏明，西楼独有情。千家看露湿，万里觉天清。映水金波动，衔山桂树生。不知飞鹊意，何用此时惊。	张南史	和崔中丞中秋月	秋西千万映衔不何	五言律诗
淮海风涛起，江关忧思长。同悲鹊绕树，独坐雁随阳。山晚云藏雪，汀寒月照霜。由来濯缨处，渔父爱沧浪。	张南史	西陵怀灵一上人兼寄朱放	淮江同独山汀由渔	五言律诗
寒日白云里，法侣自提携。竹径通城下，松门隔水西。方同沃洲去，不自武陵迷。仿佛心疑处，高峰是会稽。	张南史	寄静虚上人云门	寒法竹松方不仿高	五言律诗
九拒危城下，萧条送尔归。寒风吹画角，暮雪犯征衣。道里犹成间，亲朋重与违。白云愁欲断，看入大梁飞。	张南史	送司空十四北游宋州	九萧寒暮道亲白看	五言律诗
日暗城乌宿，天寒枥马嘶。词人留上客，妓女出中闺。积雪连灯照，回廊映竹迷。太常今夜宴，谁不醉如泥。	张南史	殷卿宅夜宴	日天词妓积回太谁	五言律诗
腊后年华变，关西驿骑遥。塞鸿连暮雪，江柳动寒条。山水还鄣郡，图书入汉朝。高楼非别处，故使百忧销。	张南史	宣城雪后还望郡中寄孟侍御	腊关塞江山图高故	五言律诗
万里发辽阳，处处问家乡。回车不淹辙，雨雪满衣裳。行见日月疾，坐思道路长。但令不征戍，暗镜生重光。	王建	远征归	万处回雨行坐但暗	五言律诗
妾思常悬悬，君行复绵绵。征途向何处，碧海与青天。岁久自有念，谁令长在边。少年若不归，兰室如黄泉。	王建	思远人	妾君征碧岁谁少兰	五言律诗
离人隔中庭，幸不为远征。雕梁下有壁，闻语亦闻行。天涯尚寄信，此处不传情。君能并照水，形影自分明。	王建	伤近者不见	离幸雕闻天此君形	五言律诗
云间双凤鸣，一去一归城。鞍马朝天色，封章恋阙情。日临宫树高，烟盖沙草平。会当戎事息，联影绕池行。	王建	和裴相公道中赠别张相公	云一鞍封日烟会联	五言律诗
盆里盛野泉，晚鲜幽更好。初活草根浮，重生荷叶小。多时水马出，尽日蜻蜓绕。朝早独来看，冷星沉碧晓。	王建	和钱舍人水植诗	盆晚初重多尽朝冷	五言律诗
明蒙竹间亭，天暖幽桂碧。云生四面山，水接当阶石。湿树浴鸟痕，破苔卧鹿迹。不缘尘驾触，堪作商皓宅。	王建	题寿安南馆	明天云水湿破不堪	五言律诗
双毂不回辙，子疾已在傍。侍坐长摇扇，迎医渐下床。新施箱中幔，未洗来时妆。奉君缠绵意，幸愿莫相忘。	王建	代故人新姬侍疾	双子侍迎新未奉幸	五言律诗
鸟鸣桑叶间，绿条复柔柔。攀看去手近，放下长长钩。黄花盖野田，白马少年游。所念岂回顾，良人在高楼。	王建	采桑	鸟绿攀放黄白所良	五言律诗
晓气生绿水，春条露霏霏。林间栖鸟散，远念征人起。幽花宿含彩，早蝶寒弄翅。君行非晨风，讵能从门至。	王建	晓思	晓春林远幽早君讵	五言律诗
回灯正衣裳，出户星未稀。堂前候姑起，环珮生晨辉。暗池光羃䍥，密树花葳蕤。九城钟漏绝，遥听直郎归。	王建	早起	回出堂环暗密九遥	五言律诗
本性慵远行，绵绵病自生。见君绸缪思，慰我寂寞情。风幌夜不掩，秋灯照雨明。彼愁此又忆，一夕两盈盈。	王建	酬张十八病中寄诗	本绵见慰风秋彼一	五言律诗
初晴天堕丝，晚色上春枝。城下路分处，边头人去时。停车数行日，劝酒问回期。亦是茫茫客，还从此别离。	王建	送人游塞	初晚城边停劝亦还	五言律诗
百战一身在，相逢白发生。何时得乡信，每日算归程。走马登寒垅，驱羊入废城。羌笳三两曲，人醉海西营。	王建	塞上逢故人	百相何每走驱羌人	五言律诗
天南多鸟声，州县半无城。野市依蛮姓，山邨逐水名。瘴烟沙上起，阴火雨中生。独有求珠客，年年入海行。	王建	南中	天州野山瘴阴独年	五言律诗
晚泊水边驿，柳塘初起风。蛙鸣蒲叶下，鱼入稻花中。去舍已云远，问程犹向东。近来多怨别，不与少年同。	王建	汴路水驿	晚柳蛙鱼去问近不	五言律诗
恋恋春恨结，绵绵淮草深。病身愁至夜，远道畏逢阴。忽逐酒杯会，暂同风景心。从今一分散，还是晓枝禽。	王建	淮南使回留别窦侍御	恋绵病远忽暂从还	五言律诗
千里河烟直，青槐夹岸长。天涯同此路，人语各殊方。草市迎江货，津桥税海商。回看故宫柳，憔悴不成行。	王建	汴路即事	千青天人草津回憔	五言律诗
屋在瀑泉西，茅檐下有溪。闭门留野鹿，分食养山鸡。桂熟长收子，兰生不作畦。初开洞中路，深处转松梯。	王建	山居	屋茅闭分桂兰初深	五言律诗
花开草复秋，云水自悠悠。因醉暂无事，在山难免愁。遇晴须看月，鬬健且登楼。暗想山中伴，如今尽白头。	王建	醉后忆山中故人	花云因在遇鬬暗如	五言律诗
见说长沙去，无亲亦共愁。阴云鬼门夜，寒雨瘴江秋。水国山魈引，蛮乡洞主留。渐看归处远，垂白住炎州。	王建	送流人	见无阴寒水蛮渐垂	五言律诗
眼底贫家计，多时总莫嫌。蠹生腾药纸，字暗换书签。避雨拾黄叶，遮风下黑帘。近来身不健，时就六壬占。	王建	贫居	眼多蠹字避遮近时	五言律诗
休师竹林北，空可两三间。虽爱独居好，终来相伴闲。犹嫌近前树，为碍看南山。的有深耕处，春初须早还。	王建	过赵居士拟置草堂处所	休空虽终犹为的春	五言律诗
新开望山处，今朝减病眠。应移千里道，犹自数峰偏。故欲遮春巷，还来绕暮天。老夫行步弱，免到寺门前。	王建	新开望山处	新今应犹故还老免	五言律诗
别屋炊香饭，薰辛不入家。温泉调葛面，净手摘藤花。蒲鲊除青叶，芹虀带紫芽。愿师常伴食，消气有姜茶。	王建	饭僧	别薰温净蒲芹愿消	五言律诗
忽自见憔悴，壮年人亦疑。发缘多病落，力为不行衰。暖手揉双目，看图引四肢。老来真爱道，所恨觉还迟。	王建	照镜	忽壮发力暖看老所	五言律诗
喜得近京城，官卑意亦荣。并床欢未定，离室思还生。计拙偷闲住，经过买日行。如无自来分，一驿是遥程。	王建	归昭应留别城中	喜官并离计经如一	五言律诗
一学芙蓉叶，初开映水幽。虽经小儿手，不称老夫头。枕上眠常戴，风前醉恐柔。明年有闺阁，此样必难求。	王建	答寄芙蓉冠子	一初虽不枕风明此	五言律诗
骑马傍闲坊，新衣着雨香。桃花红粉醉，柳树白云狂。不觉愁春去，何曾得日长。牡丹相次发，城里又须忙。	王建	长安春游	骑新桃柳不何牡城	五言律诗
晚年恩爱少，耳目静于僧。竟夜不闻语，空房唯有灯。气嘘寒被湿，霜入破窗凝。断得人间事，长如此亦能。	王建	冬夜感怀	晚耳竟空气霜断长	五言律诗
白发初为吏，有惭年少郎。自知身上拙，不称世间忙。秋雨悬墙绿，暮山宫树黄。同官若容许，长借老僧房。	王建	初到昭应呈同僚	白有自不秋暮同长	五言律诗
宫殿半山上，人家高下居。古厅眠受魇，老吏语多虚。雨水洗荒竹，溪沙填废渠。圣朝收外府，皆自九天除。	王建	县丞厅即事	宫人古老雨溪圣皆	五言律诗
老病贪光景，寻常不下帘。妻愁耽酒僻，人怪考诗严。小婢偷红纸，娇儿弄白髯。有时看旧卷，未免意中嫌。	王建	闲居即事	老寻妻人小娇有未	五言律诗
荒林四面通，门在野田中。顽仆长如客，贫居未胜蓬。旧绵衣不煖，新草屋多风。唯去山南近，闲亲贩药翁。	王建	林居	荒门顽贫旧新唯闲	五言律诗
新占原头地，本无山可归。荒藤生叶晚，老杏着花稀。厨舍近泥灶，家人初饱薇。弟兄今四散，何日更相依。	王建	原上新居十三首一	新本荒老厨家弟何	五言律诗
长安无旧识，百里是天涯。寂寞思逢客，荒凉喜见花。访僧求贱药，将马中豪家。乍得新蔬菜，朝盘忽觉奢。	王建	原上新居十三首三	长百寂荒访将乍朝	五言律诗
鸡鸣村舍遥，花发亦萧条。野竹初生笋，溪田未得苗。家贫童仆瘦，春冷菜蔬焦。甘分长如此，无名在圣朝。	王建	原上新居十三首四	鸡花野溪家春甘无	五言律诗
春来梨枣尽，啼哭小儿饥。邻富鸡常去，庄贫客渐稀。借牛畊地晚，卖树纳钱迟。墙下当官路，依山补竹篱。	王建	原上新居十三首五	春啼邻庄借卖墙依	五言律诗
自埽一间房，唯铺独卧床。野羹溪菜滑，山纸水苔香。陈药初和白，新经未入黄。近来心力少，休读养生方。	王建	原上新居十三首六	自唯野山陈新近休	五言律诗
拟作读经人，空房置净巾。锁茶藤箧密，曝药竹床新。老病应随业，因缘不离身。焚香向居士，无计出诸尘。	王建	原上新居十三首七	拟空锁曝老因焚无	五言律诗
移家近住邨，贫苦自安存。细问梨果植，远求花药根。倩人开废井，趁犊入新园。长爱当山立，黄昏不闭门。	王建	原上新居十三首八	移贫细远倩趁长黄	五言律诗
和煖绕林行，新贫足喜声。埽渠忧竹旱，浇地引兰生。山客凭栽树，家童使入城。门前粉壁上，书着县官名。	王建	原上新居十三首九	和新埽浇山家门书	五言律诗
住处钟鼓外，免争当路桥。身闲时却困，儿病可来娇。鸡睡日阳暖，蜂狂花艳烧。长安足门户，叠叠看登朝。	王建	原上新居十三首十	住免身儿鸡蜂长叠	五言律诗
近来年纪到，世事总无心。古碣凭人拓，闲诗任客吟。送经还野苑，移石入幽林。谷口春风恶，梨花盖地深。	王建	原上新居十三首十一	近世古闲送移谷梨	五言律诗
懒更学诸余，林中埽地居。腻衣穿不洗，白发短慵梳。苦相常多泪，劳生自悟虚。闲行人事绝，亲故亦无书。	王建	原上新居十三首十二	懒林腻白苦劳闲亲	五言律诗
住处去山近，傍园麋鹿行。野桑穿井长，荒竹过墙生。新识邻里面，未谙邨社情。石田无力及，贱赁与人耕。	王建	原上新居十三首十三	住傍野荒新未石贱	五言律诗
劝酒不依巡，明朝万里人。转江云栈细，近驿板桥新。石冷啼猿影，松昏戏鹿尘。少年为客好，况是益州春。	王建	送李评事使蜀	劝明转近石松少况	五言律诗
世间无所入，学道处新成。两面有山色，六时闻磬声。闲加经遍数，老爱字分明。若得离烦恼，焚香过一生。	王建	新修道居	世学两六闲老若焚	五言律诗
老僧真古画，闲坐语中听。识病方书圣，谙山草木灵。人来多施药，愿满不持经。相伴寻溪竹，秋苔袜履青。	王建	赠洪誓师	老闲识谙人愿相秋	五言律诗
不剃头多日，禅来白发长。合邨迎住寺，同学乞修房。觉少持经力，忧无养病粮。上山犹得在，自解衲衣裳。	王建	题法云禅院僧	不禅合同觉忧上自	五言律诗
溪田借四邻，不省解忧身。看日和仙药，书符救病人。伴僧斋过夏，中酒卧经旬。应得丹砂力，春来黑发新。	王建	赠溪翁	溪不看书伴中应春	五言律诗
馆舍幸相近，因风及病身。一官虽隔水，四韵是同人。衰卧朦胧晓，贫居冷落春。少年无不好，莫恨满头尘。	王建	谢李续主簿	馆因一四衰贫少莫	五言律诗
田舍清明日，家家出火迟。白衫眠古巷，红索搭高枝。纱带生难结，铜钗重欲垂。斩新衣踏尽，还似去年时。	王建	寒食	田家白红纱铜斩还	五言律诗
新剃青头发，生来未埽眉。身轻礼拜稳，心慢记经迟。唤起犹侵晓，催斋已过时。春晴堦下立，私地弄花枝。	王建	贻小尼师	新生身心唤催春私	五言律诗
当欢须且欢，过后买应难。岁去停灯守，花开把火看。狂来欺酒浅，愁尽觉天宽。次第头皆白，齐年人已残。	王建	惜欢	当过岁花狂愁次齐	五言律诗
忽看花渐稀，罪过酒醒时。寻觅风来处，惊张夜落时。游丝缠故蘂，宿夜守空枝。开取当轩地，年年树底期。	王建	山中惜花	忽罪寻惊游宿开年	五言律诗
孤号秋阁阴，韦令在时禽。觅伴海山黑，思乡橘柚深。举头闻旧曲，顾尾惜残金。憔悴不飞去，重君池上心。	王建	和武门下伤韦令孔雀	孤韦觅思举顾憔重	五言律诗
赁宅得花饶，初开恐是妖。粉光深紫腻，肉色退红娇。且愿风留着，惟愁日炙燋。可怜零落蘂，收取作香烧。	王建	题所赁宅牡丹花	赁初粉肉且惟可收	五言律诗
绕厅春草合，知道县家闲。行见雨遮院，卧看人上山。避风新浴后，请假未醒间。朝客轻卑吏，从他不往还。	王建	昭应官舍	绕知行卧避请朝从	五言律诗
岭头分界候，一半属湘潭。水驿门旗出，山峦洞主参。辟邪犀角重，解酒荔枝甘。莫叹京华远，安南更有南。	王建	送严大夫赴桂州	岭一水山辟解莫安	五言律诗
自从江树秋，日日望江楼。梦见离珠浦，书来在桂州。不同鱼比目，终恨水分流。久不开明镜，多应是白头。	王建	望行人	自日梦书不终久多	五言律诗
漫漫复凄凄，黄沙暮渐迷。人当故乡立，马过旧营嘶。断雁逢冰碛，回军占雪溪。夜来山下哭，应是送降奚。	王建	塞上	漫黄人马断回夜应	五言律诗
楚客经年病，孤舟人事稀。晚晴江柳变，春暮塞鸿归。今日方知命，前身自觉非。不能忧岁计，无限故山薇。	刘商	春日卧病	楚孤晚春今前不无	五言律诗
凋残精舍在，连步访缁衣。古殿门空掩，杨花雪乱飞。鹤巢松影薄，僧少磬声稀。青眼能留客，疏钟逼夜归。	刘商	题禅居废寺	凋连古杨鹤僧青疏	五言律诗
扁舟水淼淼，曲岸复长塘。古寺春山上，登楼忆故乡。云烟横极浦，花木拥回廊。更有思归意，晴明陟上方。	刘商	题山寺	扁曲古登云花更晴	五言律诗
毗陵过柱史，简易在茅茨。芳草如花种，修篁带笋移。径幽人未赏，檐静燕初窥。野客怜霜壁，青松画一枝。	刘商	题杨侍郎新亭	毗简芳修径檐野青	五言律诗
野寺僧房远，陶潜引客来。鸟喧残果落，兰败几花开。真性知无住，微言欲望回。竹风清磬晚，归策步苍苔。	刘商	同徐城季明府游重光寺题晃	野陶鸟兰真微竹归	五言律诗
几年乌府内，何处逐凫归。关吏迷骢马，铜章累绣衣。野亭山草绿，客路柳花飞。况复长安远，音书从此稀。	刘商	送林衮侍御东阳秩满赴上都	几何关铜野客况音	五言律诗
含香仍佩玉，宜入镜中行。尽室随乘兴，扁舟不计程。渡江霖雨霁，对月夜潮生。莫虑当炎暑，稽山水木清。	刘商	送人之江东	含宜尽扁渡对莫稽	五言律诗
见诵甘泉赋，心期折桂归。凤雏皆五色，鸿渐又双飞。别思看衰柳，秋风动客衣。明朝问礼处，𫏐觉雁行稀。	刘商	送李元规昆季赴举	见心凤鸿别秋明𫏐	五言律诗
贺客移星使，丝纶出紫微。手中霜作简，身上绣为衣。骢马朝天疾，台乌向日飞。亲朋皆避路，不是送人稀。	刘商	送杨闲侍御拜命赴上都	贺丝手身骢台亲不	五言律诗
物候改秋节，炎凉此夕分。暗虫声遍草，明月夜无云。清迥檐外见，凄其篱下闻。感时兼惜别，羇思自纷纷。	刘商	赋得月下闻蛩送别	物炎暗明清凄感羇	五言律诗
井邑白云间，严城远带山。沙墟阴欲暮，郊色淡方闲。孤径回榕岸，层峦破枳关。寥寥分远望，暂得一开颜。	陈翊	登城楼作	井严沙郊孤层寥暂	五言律诗
华台陈桂席，密榭宴清真。柏叶犹霜气，桃花似汉津。青尊照深夕，绿绮映芳春。欲忆相逢后，无言岭海人。	陈翊	宴柏台	华密柏桃青绿欲无	五言律诗
草色照双扉，轩车到客稀。苔衣香屐迹，花绶少尘飞。薄望怜池净，开畦爱雨肥。相过忘日昃，坐待白云归。	陈翊	过马侍中亭	草轩苔花薄开相坐	五言律诗
爱酒时称僻，高情自不凡。向人方白眼，违俗有青岩。云际开三径，烟中挂一帆。相期同岁晚，闲兴与松杉。	陈翊	寄邵校书楚苌	爱高向违云烟相闲	五言律诗
鸟啼杨柳垂，此别千万里。古路入商山，春风生灞水。停车落日在，罢酒离人起。蓬户寄龙沙，送归情讵已。	刘复	送刘秀才南归	鸟此古春停罢蓬送	五言律诗
春风戏狭斜，相见莫愁家。细酌蒲桃酒，娇歌玉树花。裁衫催白纻，迎客走朱车。不觉重城暮，争栖柳上鸦。	刘复	春游曲	春相细娇裁迎不争	五言律诗
宝剑饰文犀，当风似切泥。逢君感意气，贳酒杜陵西。赵女颜虽少，宛驹齿正齐。娇多不肯别，更待夜乌啼。	刘复	杂曲	宝当逢贳赵宛娇更	五言律诗
细雨度深闺，莺愁欲懒啼。如烟飞漠漠，似露湿凄凄。草色行看靡，花枝暮欲低。晓听钟鼓动，早送锦障泥。	刘复	春雨	细莺如似草花晓早	五言律诗
何处成吾道，经年远路中。客心犹向北，河水自归东。古戍飘残角，疏林振夕风。轻舟难载月，那与故人同。	刘复	夕次襄邑	何经客河古疏轻那	五言律诗
同游云外寺，渡水入禅关。立埽窗前石，坐看池上山。有僧飞锡到，留客话松间。不是缘名利，好来长伴闲。	冷朝阳	同张深秀才游华严寺	同渡立坐有留不好	五言律诗
埽榻相逢宿，论诗旧梵宫。磬声迎鼓尽，月色过山穷。庭簇安禅草，窗飞带火虫。一宵何惜别，回首隔秋风。	冷朝阳	中秋与空上人同宿华严寺	埽论磬月庭窗一回	五言律诗
幽寺在岩中，行唯一径通。客吟孤峤月，蝉噪数枝风。秋色生苔砌，泉声入梵宫。吾师修道处，不与世间同。	冷朝阳	宿柏岩寺	幽行客蝉秋泉吾不	五言律诗
飞阁青霞里，先秋独早凉。天花映窗近，月桂拂檐香。华岳三峰小，黄河一带长。空闻指归路，烟处有垂杨。	冷朝阳	登灵善寺塔	飞先天月华黄空烟	五言律诗
潺湲半空里，霖落石房边。风激珠光碎，山欹练影偏。急流难起浪，迸沫祗如烟。自古惟今日，凄凉一片泉。	冷朝阳	瀑布泉	潺霖风山急迸自凄	五言律诗
分襟二年内，多少事相干。礼乐风全变，尘埃路渐难。秋林新叶落，霜月满庭寒。虽喜逢知己，他乡岁又阑。	冷朝阳	冬日逢冯法曹话怀	分多礼尘秋霜虽他	五言律诗
秋色生边思，送君西入关。草衰空大野，叶落露青山。故国烟霞外，新安道路间。碧霄知己在，香桂月中攀。	冷朝阳	送唐六赴举	秋送草叶故新碧香	五言律诗
夏腊岁方深，思归彻曙吟。未离销雪院，已有过云心。寒磬清函谷，孤钟宿华阴。别京游旧寺，月色似双林。	冷朝阳	送远上人归京	夏思未已寒孤别月	五言律诗
过云寻释子，话别更依依。静室开来久，游人到自稀。触风香气尽，隔水磬声微。独傍孤松立，尘中多是非。	冷朝阳	别郎上人	过话静游触隔独尘	五言律诗
昔人惆怅处，系马又登临。旧地烟霞在，多时草木深。水将空合色，云与我无心。想见龙山会，良辰亦似今。	朱湾	九日登青山	昔系旧多水云想良	五言律诗
众芳春竞发，寒菊露偏滋。受气何曾异，开花独自迟。晚成犹待赏，欲采未过时。忍弃东篱下，看随秋草衰。	朱湾	秋夜宴王郎中宅赋得露中菊	众寒受开晚欲忍看	五言律诗
今日陪樽俎，良筹复在兹。献酬君有礼，赏罚我无私。莫怪斜相向，还将正自持。一朝权入手，看取令行时。	朱湾	奉使设宴戏掷笼筹	今良献赏莫还一看	五言律诗
采采应缘白，钻心不为名。掌中犹可重，手下莫言轻。有对唯求敌，无私直任争。君看一掷后，当取擅场声。	朱湾	咏双陆骰子	采钻掌手有无君当	五言律诗
不是难提挈，行藏固有期。安身未得所，开口欲从谁。应物心无倦，当垆柄会持。莫将成废器，还有对樽时。	朱湾	咏壁上酒瓢呈萧明府	不行安开应当莫还	五言律诗
歌玉屡招疑，终朝省复思。既哀黄鸟兴，还复白圭诗。请益先求友，将行必择师。谁知不鸣者，独下董生帷。	朱湾	咏玉	歌终既还请将谁独	五言律诗
不知鸥与鹤，天畔弄晴晖。背日分明见，临川相暎微。净中云一点，回处雪孤飞。正好南枝住，翩翩何所归。	朱湾	送陈偃赋得白鸟翔翠微	不天背临净回正翩	五言律诗
一官仍是假，岂愿数离群。愁鬓看如雪，浮名认是云。暂辞南国隐，莫勒北山文。今后松溪月，还应梦见君。	朱湾	假摄池州留别东溪隐居	一岂愁浮暂莫今还	五言律诗
赴节心长在，从绳道可观。须知片木用，莫向散材看。空为歌偏苦，仍愁和即难。既能亲掌握，愿得接同欢。	朱湾	咏柏板	赴从须莫空仍既愿	五言律诗
散木今何幸，良工不弃捐。力微惭一柱，材薄仰群弦。且喜声相应，宁辞迹屡迁。知音如见赏，雅调为君传。	朱湾	筝柱子	散良力材且宁知雅	五言律诗
何必龙山好，南亭赏不暌。清规陈侯事，雅兴谢公题。入座青峰近，当轩远树齐。仙家自有月，莫叹夕阳西。	朱湾	重阳日陪韦卿䜩	何南清雅入当仙莫	五言律诗
卖药有时至，自知来往疏。遽辞池上酌，新得山中书。步出芙蓉府，归乘觳𧥆车。猥蒙招隐作，岂愧班生庐。	丘丹	奉酬重送归山	卖自遽新步归猥岂	五言律诗
暝从石门宿，摇落四岩空。潭月漾山足，天河泻涧中。杉松寒似雨，猿鸟夕惊风。独卧不成寝，苍然想谢公。	丘丹	秋夕宿石门馆	暝摇潭天杉猿独苍	五言律诗
曙气变东风，蟾壶夜漏穷。新春几人老，旧历四时空。身贱悲添岁，家贫喜过冬。称觞惟有感，欢庆在儿童。	李约	岁日感怀	曙蟾新旧身家称欢	五言律诗
看图闲教阵，画地静论边。乌垒天西戍，鹰姿塞上川。路长唯算月，书远每题年。无复生还望，翻思未别前。	李约	从军行三首一	看画乌鹰路书无翻	五言律诗
栅壕三面鬬，箭尽举烽频。营柳和烟暮，关榆带雪春。边城多老将，碛路少归人。杀尽金河卒，年年添塞尘。	李约	从军行三首二	栅箭营关边碛杀年	五言律诗
候火起雕城，尘沙拥战声。游军藏汉帜，降骑说蕃情。霜落滹沱浅，秋深太白明。嫖姚方虎视，不觉说添兵。	李约	从军行三首三	候尘游降霜秋嫖不	五言律诗
却忆东溪日，同年事鲁儒。僧房闲共宿，酒肆醉相扶。天畔双旌贵，山中病客孤。无谋还有计，春谷种桑榆。	于鹄	山中寄樊仆射	却同僧酒天山无春	五言律诗
读书林下寺，不出动经年。草阁连僧院，山厨共石泉。云庭无履迹，龛壁有灯烟。年少今头白，删诗到几篇。	于鹄	题宇文𧚞山寺读书院	读不草山云龛年删	五言律诗
一身禅诵苦，洒扫古花宫。静室门常闭，深萝月不通。悬灯乔木上，鸣磬乱幡中。附入高僧传，长称二远公。	于鹄	赠兰若僧	一洒静深悬鸣附长	五言律诗
僻巷邻家少，茅檐喜并居。蒸梨常共灶，浇薤亦同渠。传屐朝寻药，分灯夜读书。虽然在城市，还得似樵渔。	于鹄	题邻居	僻茅蒸浇传分虽还	五言律诗
三十无名客，空山独卧秋。病多知药性，年长信人愁。萤影竹窗下，松声茅屋头。近来心更静，不梦世间游。	于鹄	山中自述	三空病年萤松近不	五言律诗
懒成身病日，因醉卧多时。送客出溪少，读书终卷迟。幽窗闻坠叶，晴景见游丝。早晚来收药，门前有紫芝。	于鹄	山中寄韦钲	懒因送读幽晴早门	五言律诗
茅屋往来久，山深不置门。草生垂井口，花落拥篱根。入院将雏鸟，寻萝抱子猿。曾逢异人说，风景似桃源。	于鹄	南谿书斋	茅山草花入寻曾风	五言律诗
郡斋常夜埽，不卧独吟诗。把烛近幽客，升堂戴接䍠。微风吹冻叶，余雪落寒枝。明日逢山伴，须令隐者知。	于鹄	夜会李太守宅	郡不把升微余明须	五言律诗
上方唯一室，禅定对山容。行道临孤壁，持斋听远钟。枯藤离旧树，朽石落高峰。不向云间见，还应梦里逢。	于鹄	题柏台山僧	上禅行持枯朽不还	五言律诗
得道任发白，亦逢城市游。新经天上取，稀药洞中收。春木带枯叶，新蒲生漫流。年年望灵鹤，常在此山头。	于鹄	寄续尊师	得亦新稀春新年常	五言律诗
得道南山久，曾教四皓碁。闭门医病鹤，倒箧养神龟。松际风长在，泉中草不衰。谁知茅屋里，有路向峨嵋。	于鹄	题南峰褚道士	得曾闭倒松泉谁有	五言律诗
不食非关药，天生是女仙。见人还起拜，留伴亦开田。无窟寻溪宿，兼衣扫叶眠。不知何代女，犹带剪刀钱。	于鹄	赠不食姑	不天见留无兼不犹	五言律诗
寄家丹水边，归去种春田。白发无知己，空山又一年。鹿裘长酒气，茅屋有茶烟。亦拟辞人世，何溪有瀑泉。	于鹄	送李明府归别业	寄归白空鹿茅亦何	五言律诗
久行多不定，树下是禅床。寂寂心无住，年年日自长。虫虵同宿磵，草木共经霜。已见南人说，天台有旧房。	于鹄	题树下禅师	久树寂年虫草已天	五言律诗
夜爱云林好，寒天月里行。青牛眠树影，白犬吠猿声。一磬山院静，千灯溪路明。从来此峰客，几个得长生。	于鹄	宿王尊师隐居	夜寒青白一千从几	五言律诗
服柏不飞炼，闲眠闭草堂。有泉唯盥漱，留火为焚香。新雨闲门静，孤松满院凉。仍闻枕中术，曾授汉淮王。	于鹄	题服柏先生	服闲有留新孤仍曾	五言律诗
身没碧峰里，门人改葬期。买山寻主远，垒塔化人迟。鬼火穿空院，秋萤入素帷。黄昏溪路上，闻哭竺干师。	于鹄	哭凌霄山光上人	身门买垒鬼秋黄闻	五言律诗
萧萧芦荻晚，一迳入荒陂。日色云收处，蛙声雨歇时。前村见来久，羸马自行迟。闻作王门客，应闲白接䍠。			萧一日蛙前羸闻应	五言律诗
桑干归路远，闻说亦愁人。有雪常经夏，无花空到春。下营云外火，收马月中尘。白首从戎客，青衫未离身。	于鹄	送韦判官归蓟门	桑闻有无下收白青	五言律诗
葱岭秋尘起，全军取月支。山川引行阵，蕃汉列旌旗。转战疲兵少，孤城外救迟。边人逢圣代，不见偃戈时。	于鹄	出塞一	葱全山蕃转孤边不	五言律诗
微雪军将出，吹笳天未明。观兵登古戍，斩将对双旌。分阵瞻山势，潜兵制马鸣。如今青史上，已有灭胡名。	于鹄	出塞二	微吹观斩分潜如已	五言律诗
单于骄爱猎，放火到军城。乘月调新马，防秋置远营。空山朱戟影，寒碛铁衣声。度水逢胡说，沙阴有伏兵。	于鹄	出塞三	单放乘防空寒度沙	五言律诗
几年为郡守，家似布衣贫。沽酒迎幽客，无金与近臣。捣茶书院静，讲易药堂春。归阙功成后，随车有野人。	于鹄	赠李太守	几家沽无捣讲归随	五言律诗
若过幷州北，谁人不忆家。塞深无伴侣，路尽有平沙。碛冷唯逢雁，天春不见花。莫随征将意，垂老事轻车。	于鹄	送张司直入单于	若谁塞路碛天莫垂	五言律诗
夜来花欲尽，始惜两三枝。早起寻稀处，闲眠记落时。蘂焦蜂自散，蒂折蝶还移。攀着殷勤别，明年更有期。	于鹄	惜花	夜始早闲蘂蒂攀明	五言律诗
独来多任性，唯与白云期。深处花开尽，迟眠人不知。水流山暗处，风起月明时。望见南峰近，年年懒更移。	于鹄	春山居	独唯深迟水风望年	五言律诗
日夕寻未遍，古木寺高低。粉壁犹遮岭，朱楼尚隔溪。厨窗通涧鼠，殿迹立山鸡。更有无人处，明朝独向西。	于鹄	游瀑泉寺	日古粉朱厨殿更明	五言律诗
近问南州客，云亡已数春。痛心曾受业，追服恨无亲。孀妇归乡里，书斋属四邻。不知经乱后，奠祭有何人。	于鹄	哭刘夫子	近云痛追孀书不奠	五言律诗
云里前朝寺，修行独几年。山村无施食，盥漱亦安禅。古塔巢溪鸟，深房闭谷泉。自言曾入室，知处梵王天。	于鹄	温泉僧房	云修山盥古深自知	五言律诗
任性常多出，人来得见稀。市楼逢酒住，野寺送僧归。檐下悬秋叶，篱头晒褐衣。门前南北路，谁肯入柴扉。	于鹄	寻李暹	任人市野檐篱门谁	五言律诗
旧隐松林下，冲泉入两涯。琴书随弟子，鸡犬在邻家。茅屋长黄菌，槿篱生白花。幽坟无处访，恐是入烟霞。	于鹄	寻李逸人旧居	旧冲琴鸡茅槿幽恐	五言律诗
得罪谁人送，来时不到家。白头无侍子，多病向天涯。莽苍凌江水，黄昏见塞花。如今贾谊赋，不漫说长沙。	于鹄	送迁客二首一	得来白多莽黄如不	五言律诗
流人何处去，万里向江州。孤驿瘴烟重，行人巴草秋。上帆南去远，送雁北看愁。遍问炎方客，无人得白头。	于鹄	送迁客二首二	流万孤行上送遍无	五言律诗
去寻长不出，门似绝人行。床下石苔满，屋头秋草生。学琴寒月短，写易晚窗明。唯到黄昏后，溪中闻磬声。	于鹄	赠王道者	去门床屋学写唯溪	五言律诗
身老无修饰，头巾用白纱。开门朝扫径，辇水夜浇花。药气闻深巷，桐阴到数家。不愁还酒债，腰下有丹砂。	于鹄	过张老园林	身头开辇药桐不腰	五言律诗
老将明王识，临终拜上公。告哀乡路远，助葬戍城空。素幔朱门里，铭旌秋巷中。史官如不滥，独传说英雄。	于鹄	哭王都护	老临告助素铭史独	五言律诗
追立新碑日，怜君苦一身。远移深涧石，助立故乡人。草色荒坟绿，松阴古殿春。平生心已遂，归去得垂纶。	于鹄	饯司农宋卿立太尉碑了还江	追怜远助草松平归	五言律诗
送哭谁家车，灵幡紫带长。青童抱何物，明月与香囊。可惜罗衣色，看舁入水泉。莫愁埏道暗，烧漆得千年。	于鹄	古挽歌二	送灵青明可看莫烧	五言律诗
宝剑不可得，相逢几许难。今朝一度见，赤色照人寒。匣里星文动，环边月影残。自然神鬼伏，无事莫空弹。	刘长川	宝剑篇	宝相今赤匣环自无	五言律诗
羡君无外事，日与世情违。地僻人难到，溪深鸟自飞。儒衣荷叶老，野饭药苗肥。畴昔江湖意，而今忆共归。	郑常	寄邢逸人	羡日地溪儒野畴而	五言律诗
僧家无住着，早晚出东林。得道非真相，头陀是苦心。持斋山果熟，倚锡野云深。溪寺谁相待，香花与梵音。	郑常	送头陀上人赴庐山寺	僧早得头持倚溪香	五言律诗
汉阳无远近，见说过湓城。云雨经春客，江山几日程。终随鸥鸟去，只待海潮生。前路逢渔父，多惭问姓名。	郑常	谪居汉阳白沙口阻雨因题驿	汉见云江终只前多	五言律诗
西游匣长剑，日暮湘楚间。歇马上秋草，逢人问故关。孤村绿塘水，旷野白云山。方念此中去，何时此路还。	陈存	穆陵路	西日歇逢孤旷方何	五言律诗
指途清溪里，左右唯深林。云蔽望乡处，雨愁为客心。遇人多物役，听鸟时幽音。何必沧浪水，庶兹浣尘襟。	陈存	清溪馆作	指左云雨遇听何庶	五言律诗
暑雨飘已过，凉飙触幽衿。虚馆无喧尘，绿槐多昼阴。俯视古苔积，仰聆早蝉吟。放卷一长想，闭门千里心。	陈存	寓居武丁馆	暑凉虚绿俯仰放闭	五言律诗
漂泊楚水来，舍舟坐高馆。途穷在中路，孤征慕前伴。风雨一留宿，关山去欲懒。淮南木叶飞，夜闻广陵散。	陈存	楚州赠别周愿侍御	漂舍途孤风关淮夜	五言律诗
鸟啼杨柳垂，此别千万里。古路入商山，春风去灞水。停车落日在，罢酒离人起。蓬户寄龙沙，送归情讵已。	陈存	送刘秀才南归	鸟此古春停罢蓬送	五言律诗
鸡唱催人起，又生前去愁。路明残月在，山露宿云收。村店烟火动，渔家灯烛幽。趋名与趋利，行役几时休。	王观	早行	鸡又路山村渔趋行	五言律诗
采桑畏日高，不待春眠足。攀条有余态，那矜貌如玉。千金岂不赠，五马空踯躅。何以变真性，幽篁雪中绿。	李彦远	采桑	采不攀那千五何幽	五言律诗
虎宿方冬至，鸡人积夜筹。相逢一尊酒，共结两乡愁。王俭花为府，卢谌幄内璆。明朝更临水，怅望岭南流。	张登	冬至夜郡斋宴别前华阴卢主	虎鸡相共王卢明怅	五言律诗
早尚逍遥境，常怀汗漫期。星郎同访道，羽客杳何之。物外求仙侣，人间失我师。不知柯烂者，何处看围棋。	韦执中	陪韩退之窦贻周同寻刘尊师	早常星羽物人不何	五言律诗
玉简真人降，金书道箓通。烟霞方蔽日，云雨已生风。四极威仪异，三天使命同。那将人世恋，不去上清宫。	韦渠牟	杂歌谣辞步虚词一	玉金烟云四三那不	五言律诗
羽驾正翩翩，云鸿最自然。霞冠将月晓，珠珮与星连。镂玉留新诀，雕金得旧编。不知飞鸾鹤，更有几人仙。	韦渠牟	步虚词十九首二	羽云霞珠镂雕不更	五言律诗
上帝求仙使，真符取玉郎。三才闲布象，二景郁生光。骑吏排龙虎，笙歌走凤皇。天高人不见，暗入白云乡。	韦渠牟	步虚词十九首三	上真三二骑笙天暗	五言律诗
鸾鹤共裴回，仙官使者催。香花三洞启，风雨百神来。凤篆文初定，龙泥印已开。何须生羽翼，始得上瑶台。	韦渠牟	步虚词十九首四	鸾仙香风凤龙何始	五言律诗
羽节忽排烟，苏君已得仙。命风驱日月，缩地走山川。几处留丹灶，何时种玉田。一朝骑白虎，直上紫微天。	韦渠牟	杂歌谣辞步虚词五	羽苏命缩几何一直	五言律诗
静发降灵香，思神意智长。虎存时促步，龙想更成章。扣齿风雷响，挑灯日月光。仙云在何处，仿佛满空堂。	韦渠牟	步虚词十九首六	静思虎龙扣挑仙仿	五言律诗
几度游三洞，何方召百神。风云皆守一，龙虎亦全真。执节仙童小，烧香玉女春。应须绝岩内，委曲问皇人。	韦渠牟	杂歌谣辞步虚词七	几何风龙执烧应委	五言律诗
上法杳无营，玄修似有情。道宫琼作想，真帝玉为名。召岳驰旌节，驱雷发吏兵。云车降何处，斋室有仙卿。	韦渠牟	步虚词十九首八	上玄道真召驱云斋	五言律诗
羽卫一何鲜，香云起暮烟。方朝太素帝，更向玉清天。凤曲凝犹吹，龙骖俨欲前。真文几时降，知在永和年。	韦渠牟	步虚词十九首九	羽香方更凤龙真知	五言律诗
大道何年学，真符此日催。还持金作印，未要玉为台。羽节分明授，霞衣整顿裁。应缘五云使，教上列仙来。	韦渠牟	杂歌谣辞步虚词十	大真还未羽霞应教	五言律诗
独自授金书，萧条咏紫虚。龙行还当马，云起自成车。九转风烟合，千年井灶余。参差从太一，寿等混元初。	韦渠牟	杂歌谣辞步虚词十一	独萧龙云九千参寿	五言律诗
道学已通神，香花会女真。霞床珠斗帐，金荐玉舆轮。一室心偏静，三天夜正春。灵官竟谁降，仙相有夫人。	韦渠牟	杂歌谣辞步虚词十二	道香霞金一三灵仙	五言律诗
上界有黄房，仙家道路长。神来知位次，乐变叶宫商。竞把瑠璃盏，都倾白玉浆。霞衣最芬馥，苏合是灵香。	韦渠牟	步虚词十九首十三	上仙神乐竞都霞苏	五言律诗
珠佩紫霞缨，夫人会八灵。太霄犹有观，绝宅岂无形。暮雨裴回降，仙歌宛转听。谁逢玉妃辇，应检九真经。	韦渠牟	步虚词十九首十四	珠夫太绝暮仙谁应	五言律诗
西海辞金母，东方拜木公。云行疑带雨，星步欲凌风。羽袖挥丹凤，霞巾曳彩虹。飘飖九霄外，下视望仙宫。	韦渠牟	杂歌谣辞步虚词十五	西东云星羽霞飘下	五言律诗
玉树杂金花，天河织女家。月邀丹凤舃，风送紫鸾车。雾縠笼绡带，云屏列锦霞。瑶台千万里，不觉往来赊。	韦渠牟	步虚词十九首十六	玉天月风雾云瑶不	五言律诗
舞凤凌天出，歌麟入夜听。云容衣眇眇，风韵曲泠泠。扣齿端金简，焚香检玉经。仙宫知不远，祗近太微星。	韦渠牟	步虚词十九首十七	舞歌云风扣焚仙祗	五言律诗
紫府与玄洲，谁来物外游。无烦骑白鹿，不用驾青牛。金化颜应驻，云飞鬓不秋。仍闻碧海上，更用玉为楼。	韦渠牟	杂歌谣辞步虚词十八	紫谁无不金云仍更	五言律诗
辔鹤复骖鸾，全家去不难。鸡声随羽化，犬影入云看。酿玉当成酒，烧金且转丹。何妨五色绶，次第给仙官。	韦渠牟	杂歌谣辞步虚词十九	辔全鸡犬酿烧何次	五言律诗
女郎闺阁春，抱瑟坐花茵。艳粉宜斜烛，羞蛾惨向人。寄情摇玉柱，流眄整罗巾。幸以芳香袖，承君宛转尘。	李愿	观翟玉妓	女抱艳羞寄流幸承	五言律诗
阳羡诸峰顶，何曾异剡山。雨晴人到寺，木落夜开关。缝衲纱灯亮，看心锡杖闲。西方知有社，未得与师还。	崔子向	送惟详律师自越之义兴	阳何雨木缝看西未	五言律诗
潺湲寒溪上，自此成离别。回首望归人，移舟逢暮雪。频行识草树，渐老伤年发。唯有白云心，为向东山月。	朱放	剡溪行却寄新别者	潺自回移频渐唯为	五言律诗
独坐三台妙，重阳百越间。水心观远俗，霜气入秋山。不弃遗簪旧，宁辞落帽还。仍闻西上客，咫尺谒天颜。	朱放	九日陪刘中丞宴昌乐寺送梁	独重水霜不宁仍咫	五言律诗
已得归乡里，逍遥一外臣。那随流水去，不待镜湖春。雪里登山屐，林间漉酒巾。空余道士观，谁是学仙人。	朱放	经故贺宾客镜湖道士观	已逍那不雪林空谁	五言律诗
谁能愁此别，到越会相逢。长忆云门寺，门前千万峰。石床埋积雪，山路倒枯松。莫学白道士，无人知去踪。	朱放	送著公归越	谁到长门石山莫无	五言律诗
秣陵春已至，君去学归鸿。绿水琴声切，青袍草色同。鸟喧金谷树，花满洛阳宫。日日相思处，江边杨柳风。	朱放	秣陵送客入京	秣君绿青鸟花日江	五言律诗
所思劳旦夕，惆怅去湘东。禅客知何在，春山几处同。独行残雪里，相见暮云中。请住东林寺，弥年事远公。	朱放	灵门寺赠灵一上人	所惆禅春独相请弥	五言律诗
鼎铉辞台座，麾幢领益州。曲池连月晓，横角满城秋。有美皇华使，曾同白社游。今年重相见，偏觉艳歌愁。	武元衡	西亭早秋送徐员外	鼎麾曲横有曾今偏	五言律诗
九折朱轮动，三巴白露生。蕙兰秋意晚，关塞别魂惊。宝瑟连宵怨，金罍尽醉倾。旄头星未落，分手辘轳鸣。	武元衡	送徐员外还京	九三蕙关宝金旄分	五言律诗
沱江水绿波，喧鸟去乔柯。南浦别离处，东风兰杜多。长亭春婉娩，层汉路蹉跎。会有归朝日，班超奈老何。	武元衡	送柳郎中裴起居	沱喧南东长层会班	五言律诗
坐爱圆景满，况兹秋夜长。寒光生露草，夕韵出风篁。地远惊金奏，天高失雁行。如何北楼望，不得共池塘。	武元衡	八月十五酬从兄常望月有怀	坐况寒夕地天如不	五言律诗
乡路日兹始，征轩行复留。张骞随汉节，王浚守刀州。泽国烟花度，铜梁雾雨愁。别离无可奈，万恨锦江流。	武元衡	酬太常从兄留别	乡征张王泽铜别万	五言律诗
千里雪山开，沱江春水来。驻帆云缥缈，吹管鹤裴回。身外流年驶，尊前落景催。不应归棹远，明月在高台。	武元衡	春日与诸公泛舟	千沱驻吹身尊不明	五言律诗
六岁蜀城守，千茎蓬鬓丝。忧心不自遣，骨肉又伤离。楚峡饶云雨，巴江足梦思。殷勤孔北海，时节易流移。	武元衡	送兄归洛使谒严司空	六千忧骨楚巴殷时	五言律诗
萧条寒日晏，凄惨别魂惊。宝瑟无声怨，金囊故赠轻。赤墀方载笔，油幕尚言兵。暮宿青泥驿，烦君泪满缨。	武元衡	同洛阳诸公饯卢起居	萧凄宝金赤油暮烦	五言律诗
柏台年未老，蓬鬓忽苍苍。无事裨明主，何心弄宪章。雀声愁霰雪，鸿思恨关梁。会脱簪缨去，故山瑶草芳。	武元衡	台中题壁	柏蓬无何雀鸿会故	五言律诗
归舟不计程，江月屡亏盈。霭霭沧波路，悠悠离别情。蒹葭连水国，鼙鼓近梁城。却忆沿江叟，汀洲春草生。	武元衡	江上寄隐者	归江霭悠蒹鼙却汀	五言律诗
秋室浩烟雾，风柳怨寒蜩。机杼夜声切，蕙兰芳意消。美人湘水曲，桂檝洞庭遥。常恐时光谢，蹉跎红艳凋。	武元衡	秋思	秋风机蕙美桂常蹉	五言律诗
汉水清且广，江波渺复深。叶舟烟雨夜，之子别离心。汀草结春怨，山云连暝阴。年年南北泪，今古共沾襟。	武元衡	夏日别卢太卿	汉江叶之汀山年今	五言律诗
昏旦倦兴寝，端忧力尚微。廉颇不觉老，蘧瑗始知非。授钺虚三顾，持衡旷万机。空余蝴蝶梦，迢遰故山归。	武元衡	西亭题壁寄中书李相公	昏端廉蘧授持空迢	五言律诗
玉轮初满空，迥出锦城东。相向秦楼镜，分飞碣石鸿。桂香随窈窕，珠缀隔玲珑。不及前秋月，圆辉凤沼中。	武元衡	八月十五夜与诸公锦楼望月	玉迥相分桂珠不圆	五言律诗
荀令昔居此，故巢留越禽。动摇金翠尾，飞舞碧梧阴。上客彻瑶瑟，美人伤蕙心。会因南国使，得放海云深。	武元衡	四川使宅有韦令公时孔雀存	荀故动飞上美会得	五言律诗
在昔谬司宪，常僚惟有君。报恩如皎日，致位等青云。削藁书难见，除苛事早吟。双旌不可驻，风雪路岐分。	武元衡	窦三中丞去岁有台中五言四	在常报致削除双风	五言律诗
南国宴佳宾，交情老倍亲。月惭红烛泪，花笑白头人。宝瑟常余怨，琼枝不让春。更闻歌子夜，桃李艳妆新。	武元衡	春分与诸公同宴呈陆三十四	南交月花宝琼更桃	五言律诗
灵州碧岩下，荑英初散芳。涂涂犹宿露，采采不盈筐。阴窦藏烟湿，单衣染焙香。幸将调鼎味，一为奏明光。	武元衡	津梁寺采新茶与幕中诸公遍	灵荑涂采阴单幸一	五言律诗
昔佩兵符去，今持相印还。天光临井络，春物度巴山。鸟道青冥外，风泉洞壑间。何惭班定远，辛苦玉门关。	武元衡	元和癸巳余领蜀之七年奉诏	昔今天春鸟风何辛	五言律诗
南国独行日，三巴春草齐。漾波归海疾，危栈入云迷。锦谷岚烟里，刀州晚照西。旅情方浩荡，蜀魄满林啼。	武元衡	夕次潘山下	南三漾危锦刀旅蜀	五言律诗
才非谷永传，无意谒王侯。小暑金将伏，微凉麦正秋。远山欹枕见，暮雨闭门愁。更忆东林寺，诗家第一流。	武元衡	夏日对雨寄朱放拾遗	才无小微远暮更诗	五言律诗
双鹤五云车，初辞汉帝家。人寰新甲子，天路旧烟霞。羽节临风驻，霓裳逐雨斜。昆仑有琪树，相忆寄瑶华。	武元衡	早春送欧阳炼师归山	双初人天羽霓昆相	五言律诗
宿雨净烟霞，春风绽百花。绿杨中禁路，朱戟五侯家。草色金堤晚，莺声御柳斜。无媒犹未达，应共惜年华。	武元衡	长安春望	宿春绿朱草莺无应	五言律诗
掩泪山阳宅，生涯此路穷。香销芸阁闭，星落草堂空。丽藻浮名里，哀声夕照中。不堪投钓处，邻笛怨春风。	武元衡	经严秘校维故宅	掩生香星丽哀不邻	五言律诗
寥落九秋晚，端忧时物残。隔林萤影度，出禁漏声寒。愁雨洞房掩，孤灯遥夜阑。怀贤梦南国，兴尽水漫漫。	武元衡	秋夜寄江南旧游	寥端隔出愁孤怀兴	五言律诗
君住包山下，何年入帝乡。成名归旧业，叹别见秋光。橘柚吴洲远，芦花楚水长。我行经此路，京口向云阳。	武元衡	送陆书还吴	君何成叹橘芦我京	五言律诗
午夜更漏里，九重霄汉间。月华云阙迥，秋色凤池闲。御锦通清禁，天书出暗关。嵇康不求达，终岁在空山。	武元衡	山中月夜寄朱张二舍人	午九月秋御天嵇终	五言律诗
汉代衣冠盛，尧年雨露多。恩荣辞紫禁，冰雪渡黄河。待诏孤城启，宣风万岁和。今宵燕分野，应见使星过。	武元衡	送冯谏议赴河北宣慰	汉尧恩冰待宣今应	五言律诗
多负云霄志，生涯岁序侵。风翻凉叶乱，雨滴洞房深。迢遰三秋梦，殷勤独夜心。怀贤不觉寐，清磬发东林。	武元衡	夜坐闻雨寄严十少府	多生风雨迢殷怀清	五言律诗
虚室昼常掩，心源知悟空。禅庭一雨后，莲界万花中。时节流芳暮，人天此会同。不知方便理，何路出樊笼。	武元衡	资圣寺贲法师晚春茶会	虚心禅莲时人不何	五言律诗
禅堂支许同，清论道源穷。起灭秋云尽，虚无夕霭空。池澄山倒影，林动叶翻风。他日焚香待，还来礼惠聪。	武元衡	慈恩寺起上人院	禅清起虚池林他还	五言律诗
客路商山外，离筵小暑前。高文常独步，折桂及龆年。关国通秦限，波涛隔汉川。叨同会府选，分手倍依然。	武元衡	送魏正则擢第归江陵	客离高折关波叨分	五言律诗
惆怅人间事，东山遂独游。露凝瑶草晚，鱼戏石潭秋。轩冕应相待，烟霞莫遽留。君看仲连意，功立始沧洲。	武元衡	酬韩弇归崖见寄	惆东露鱼轩烟君功	五言律诗
多累有行役，相逢秋节分。游人甘失路，野鹤亦离群。戎马犯边垒，天兵屯塞云。孔璋才素健，羽檄定纷纷。	武元衡	河东赠别炼师	多相游野戎天孔羽	五言律诗
寂寞两相阻，悠悠南北心。燕惊沧海远，鸿避朔云深。夜梦江亭月，离忧陇树阴。兼秋无限思，惆怅属瑶琴。	武元衡	秋日将赴江上杨弘微时任凤	寂悠燕鸿夜离兼惆	五言律诗
共将缨上尘，来问雪山人。世网从知累，禅心自证真。境空宜入梦，藤古不留春。一听林公法，灵嘉愿寄身。	武元衡	夏与熊王二秀才同宿僧院	共来世禅境藤一灵	五言律诗
冉冉众芳歇，亭亭虚室前。敷荣时已背，幽赏地宜偏。红艳世方重，素华徒可怜。何当君子愿，知不竞喧妍。	武元衡	宜阳所居白蜀葵荅咏柬诸公	冉亭敷幽红素何知	五言律诗
斗酒上河梁，惊魂去越乡。地穷沧海阔，云入剡山长。莲唱蒲萄熟，人烟橘柚香。兰亭应驻楫，今古共风光。	武元衡	送寇侍御司马之明州	斗惊地云莲人兰今	五言律诗
巴檄故人去，苍苍枫树林。云山千里合，雾雨四时阴。峡路猿声断，桃源犬吠深。不须贪胜赏，汉节待南侵。	武元衡	送严侍御	巴苍云雾峡桃不汉	五言律诗
偶寻乌府客，同醉习家池。积雪初迷径，孤云遂失期。风前劳引领，月下重相思。何必因尊酒，幽心两自知。	武元衡	酬元十二	偶同积孤风月何幽	五言律诗
崎岖崖谷迷，寒雨暮成泥。征路出山顶，乱云生马蹄。望乡程杳杳，怀远思凄凄。欲识分麾重，孤城万壑西。	武元衡	秋晚途次坊州界寄崔玉员外	崎寒征乱望怀欲孤	五言律诗
又过雁门北，不胜南客悲。三边上岩见，双泪望乡垂。暮角云中戍，残阳天际旗。更看飞白羽，胡马在封陲。	武元衡	度东径岭	又不三双暮残更胡	五言律诗
已献甘泉赋，仍登片玉科。汉官新组绶，蜀国旧烟萝。剑壁秋云断，巴江夜月多。无穷别离思，遥寄竹枝歌。	武元衡	送李正字之蜀	已仍汉蜀剑巴无遥	五言律诗
山寒天降霜，烟月共苍苍。况此绿岩晚，尚余丹桂芳。禅心殊众乐，人世满秋光。莫怪频回首，孤云思帝乡。	武元衡	玉泉寺与润上人望秋山怀张	山烟况尚禅人莫孤	五言律诗
贤人嘉尚同，今制古遗风。寄我襟怀里，辞君掌握中。金声劳振远，玉柄借谈空。执玩驰心处，迢迢巴峡东。	武元衡	酬崔使君寄麈尾	贤今寄辞金玉执迢	五言律诗
川陆一都会，旌旗千里舒。虎符中禁授，熊轼上流居。橘柚金难并，池塘练不如。春风行部日，应驻士元车。	武元衡	送邓州潘使君赴任	川旌虎熊橘池春应	五言律诗
帝里清和节，侯家邸第春。烟霏瑶草露，苔暗杏梁尘。城郭悲歌旧，池塘丽句新。年年车马客，钟鼓乐他人。	武元衡	和李中丞题故将军林亭	帝侯烟苔城池年钟	五言律诗
洛京千里近，离绪亦纷纷。文宪芙蓉沼，元方羔雁群。河关连巩树，嵩少接秦云。独有临风思，睽携不可闻。	武元衡	送韦侍御司议赴东都	洛离文元河嵩独睽	五言律诗
卢耽佐郡遥，川陆共迢迢。风景轻吴会，文章变越谣。烟林繁橘柚，云海浩波潮。余有灵山梦，前君到石桥。	武元衡	送吴侍御司马赴台州	卢川风文烟云余前	五言律诗
车马去憧憧，都门闻晓钟。客程将日远，离绪与春浓。流水逾千度，归云隔万重。玉杯倾酒尽，不换惨凄容。	武元衡	送七兄赴歙州	车都客离流归玉不	五言律诗
道启轩皇圣，威扬夏禹功。讴歌亭育外，文武盛明中。日月光连璧，烟尘屏大风。为人祈福处，台树与天通。	武元衡	德宗皇帝挽歌词三首一	道威讴文日烟为台	五言律诗
圣历囗勤政，瑶图庆运长。寿宫开此地，仙驾缈何乡。风断清笳调，云愁绿斾扬。上升知不恨，弘济任城王。	武元衡	德宗皇帝挽歌词三首二	圣瑶寿仙风云上弘	五言律诗
尝闻阊阖前，星拱北辰箓。今来大明祖，辇驾桥山曲。松柏韵幽音，鱼龙焰寒烛。岁岁秋风辞，兆人歌不足。	武元衡	德宗皇帝挽歌词三首三	尝星今辇松鱼岁兆	五言律诗
桥山同轨会，轩后葬衣冠。东海风波变，西陵松柏攒。鼎湖仙已去，金掌露宁干。万木泉扃月，空怜凫雁寒。	武元衡	顺宗至德大圣皇帝挽歌词三	桥轩东西鼎金万空	五言律诗
容卫晓徘徊，严城阊阖开。乌号龙驭远，遏密凤声哀。昆浪黄河注，崦嵫白日颓。恭闻天子孝，不忍望铜台。	武元衡	顺宗至德大圣皇帝挽歌词三	容严乌遏昆崦恭不	五言律诗
哀挽渭川曲，空歌汾水阳。夜泉愁更咽，秋日惨无光。缵夏功传启，兴周业继昌。回瞻五陵上，烟雨为苍苍。	武元衡	顺宗至德大圣皇帝挽歌词三	哀空夜秋缵兴回烟	五言律诗
玉扆将迁坐，金鸡忽报晨。珮环仙驭远，星月夜台新。剑没川空冷，菱寒镜不春。国门车马会，多是濯龙亲。	武元衡	昭德皇后挽歌词	玉金珮星剑菱国多	五言律诗
林花春向阑，高会重邀欢。感物惜芳景，放怀因彩翰。玉颜秾处并，银烛焰中看。若折持相赠，风光益别难。	武元衡	春晚奉陪相公西亭宴集	林高感放玉银若风	五言律诗
紫氛随马处，黄阁驻车情。嵌壑惊山势，周滩恋水声。地分三蜀限，关志百牢名。琬琰攀酬郢，微言鼎饪情。	郑馀庆	和黄门相公诏还题石门洞	紫黄嵌周地关琬微	五言律诗
益部恩辉降，同荣汉相还。韶芳满归路，轩骑出重关。望日朝天阙，披云过蜀山。更题风雅韵，永绝翠嵓间。	赵宗儒	和黄门武相公诏还题石门洞	益同韶轩望披更永	五言律诗
此夜年年月，偏宜此地逢。近看江水浅，遥辨雪山重。万井金花肃，千林玉露浓。不唯楼上思，飞盖亦陪从。	柳公绰	和武相公锦楼玩月得浓字	此偏近遥万千不飞	五言律诗
桃源千里远，花洞四时春。中有含真客，长为不死人。松高枝叶茂，鹤老羽毛新。莫遣同篱槿，朝荣暮化尘。	柳公绰	赠毛仙翁	桃花中长松鹤莫朝	五言律诗
高秋今夜月，皓色正苍苍。远水澄如练，孤鸿迥带霜。旅人方积思，繁宿稍沉光。朱槛叨陪赏，尤宜清漏长。	张正一	和武相公中秋锦楼玩月得苍	高皓远孤旅繁朱尤	五言律诗
玉露中秋夜，金波碧落开。鹊惊初泛滥，鸿思共裴回。远月清光遍，高空爽气来。此时陪永望，更得上燕台。	徐放	奉和武相公中秋锦楼玩月得	玉金鹊鸿远高此更	五言律诗
清景同千里，寒光尽一年。竟天多雁过，通夕少人眠。照别江楼上，添愁野帐前。隋侯恩未报，犹有夜珠圆。	崔备	和武相公中秋锦楼玩月一	清寒竟通照添隋犹	五言律诗
四时皆有月，一夜独当秋。照耀初含露，裴回正满楼。遥连雪山净，迥入锦江流。愿以清光末，年年许从游。	崔备	和武相公中秋锦楼玩月二	四一照裴遥迥愿年	五言律诗
宾阁玳筵开，通宵递玉杯。尘随歌扇起，雪逐舞衣回。剪烛清光发，添香煖气来。令君敦宿好，更为一裴回。	崔备	奉陪武相公西亭夜宴陆郎中	宾通尘雪剪添令更	五言律诗
偏郡隔云岑，回溪路更深。少留攀桂树，长渴望梅林。野笋资公膳，山花慰客心。别来无信息，可谓井瓶沉。	崔备	清溪路中寄诸公	偏回少长野山别可	五言律诗
弘阁陈芳宴，佳宾此会难。交逢贵日重，醉得少时欢。舒黛凝歌思，求音足笔端。一闻清佩动，珠玉夜珊珊。	萧祜	奉陪武相公西亭夜[宴]陆	弘佳交醉舒求一珠	五言律诗
芳气袭猗兰，青云展旧欢。仙来红烛下，花发彩毫端。海岳期方远，松筠岁正寒。仍闻言赠处，一字重琅玕。	王良士	奉陪武相公西亭夜宴陆郎中	芳青仙花海松仍一	五言律诗
仙郎膺上才，夜宴接三台。烛引银河转，花连锦帐开。静看歌扇举，不觉舞腰回。寥落东方曙，无辞尽玉杯。	独孤实	奉陪武相公西亭夜宴陆郎中	仙夜烛花静不寥无	五言律诗
华堂良宴开，星使自天来。舞转朱丝逐，歌余素扇回。水光凌曲槛，夜色霭高台。不在宾阶末，何由接上台。	卢士政	奉陪武相公西亭夜宴陆郎中	华星舞歌水夜不何	五言律诗
重林将叠嶂，此处可逃秦。水隔人间世，花开洞里春。荷锄分地利，纵酒乐天真。万事更何有，吾今已外身。	曲信陵	移居洞庭	重此水花荷纵万吾	五言律诗
乱山吴苑外，临水让王祠。素是伤情处，春非送客时。不须愁落日，且愿驻青丝。千里会应到，一尊谁共持。	曲信陵	吴门送客	乱临素春不且千一	五言律诗
荀寅士吉射，诚乃蔽聪明。奈何赵志父，专举晋阳兵。下令汉七国，借此以为名。吾嘉徙薪智，祸乱何由生。	权德舆	读穀梁传二首一	荀诚奈专下借吾祸	五言律诗
行年未四十，已觉百病生。眼眩飞蝇影，耳厌远蝉声。甘辛败六藏，冰炭交七情。唯思曲肱枕，搔首掷华缨。	权德舆	多病戏书因示长孺	行已眼耳甘冰唯搔	五言律诗
三伏鼓洪炉，支离一病夫。倦眠身似火，渴歠汗如珠。悸乏心难定，沉烦气欲无。何时洒微雨，因与好风俱。	权德舆	病中苦热	三支倦渴悸沉何因	五言律诗
退朝此休沐，闭户无尘氛。杖策入幽迳，清风随此君。琴觞恣偃傲，兰蕙相氛氲。幽赏方自适，林西烟景曛。	权德舆	竹迳偶然作	退闭杖清琴兰幽林	五言律诗
虚斋坐清昼，梅坼柳条鲜。节候开新历，筋骸减故年。振衣惭艾绶，窥镜叹华颠。独有开怀处，孙孩戏目前。	权德舆	早春南亭即事	虚梅节筋振窥独孙	五言律诗
见尔府中趋，初官足慰吾。老牛还舐犊，凡鸟亦将雏。喜至翻成感，痴来或欲殊。因惭玉润客，应笑此非夫。	权德舆	璩授京兆府参军戏书以示兼	见初老凡喜痴因应	五言律诗
凭槛辍繁务，晴光烟树分。中邦均禹贡，上药验桐君。满迳风转蕙，卷帘山出云。锵然玉音发，余兴在斯文。	权德舆	和王侍郎病中领度支烦迫之	凭晴中上满卷锵余	五言律诗
玉帐元侯重，黄枢上宰雄。缘情词律外，宣力庙谋中。震耀恭天讨，严凝助岁功。行看画麟阁，凛凛有英风。	权德舆	奉和刘侍郎司徒奉诏伐叛书	玉黄缘宣震严行凛	五言律诗
里仁无外事，徐步一开颜。荆玉收难尽，齐竽喜暂闲。秋风倾菊酒，霁景下蓬山。不用投车辖，甘从倒载还。	权德舆	过张监阁老宅对酒奉酬见赠	里徐荆齐秋霁不甘	五言律诗
三接履声退，东亭斯旷然。风流披鹤氅，操割佩龙泉。云卷岩𪩘叠，雨余松桂鲜。岂烦禽尚游，所贵天理全。	权德舆	和兵部李尚书东亭诗	三东风操云雨岂所	五言律诗
骢马别已久，鲤鱼来自烹。殷勤故人意，怊怅中林情。茫茫重江外，杳杳一枝琼。搔首望良觌，为君华发生。	权德舆	酬陆三十二参浙东见寄	骢鲤殷怊茫杳搔为	五言律诗
十载别文昌，藩符寄武当。师贞上介辟，恩擢正员郎。藻思烟霞丽，归轩印绶光。还希驻辇问，莫自叹冯唐。	权德舆	和职方殷郎中留滞江汉初至	十藩师恩藻归还莫	五言律诗
芜城十年别，蓬转居不足。终岁白屋贫，独谣清酒圣。风尘韦带减，霜雪松心劲。何以浣相思，启元能尽性。	权德舆	酬蔡十二博士见寄四韵	芜蓬终独风霜何启	五言律诗
临风结烦想，客至传好音。白雪缄郢曲，朱弦亘蜀琴。泠泠响幽韵，款款寄遐心。岁晚何以报，与君期断金。	权德舆	崔四郎协律以诗见寄兼惠蜀	临客白朱泠款岁与	五言律诗
喜得赏心处，春山岂计程。连溪芳草合，半岭白云晴。绝涧漱冰碧，仙坛挹颢清。怀君在人境，不共此时情。	权德舆	春游茅山酬杜评事见寄	喜春连半绝仙怀不	五言律诗
白发今朝见，虚斋晓镜清。乍分霜简色，微映铁冠生。幕下多能事，周行挹令名。流年未可叹，正遇太阶平。	权德舆	和韩侍御白发	白虚乍微幕周流正	五言律诗
欹枕直庐暇，风蝉迎早秋。沉沉玉堂夕，皎皎金波流。对掌喜新命，分曹谐旧游。相思玩华彩，因感庾公楼。	权德舆	初秋月夜中书宿直因呈杨阁	欹风沉皎对分相因	五言律诗
湖上烟景好，鸟飞云自还。幸因居止近，日觉性情闲。独酌乍临水，清机常见山。此时何所忆，净侣话玄关。	权德舆	湖上晚眺呈惠上人	湖鸟幸日独清此净	五言律诗
客心宜静夜，月色澹新秋。影落三湘水，诗传八咏楼。何穷对酒望，几处卷帘愁。若问相思意，随君万里游。	权德舆	新秋月夜寄故人	客月影诗何几若随	五言律诗
移疾喜无事，卷帘松竹寒。稍知名是累，日与静相欢。蹇浅逢机少，迂疏应物难。只思闲夜月，共向沃州看。	权德舆	自杨子归丹阳初遂闲居聊呈	移卷稍日蹇迂只共	五言律诗
拜首直城阴，樽开意不任。梅仙归剧县，阮巷奏离琴。春草吴门绿，秋涛浙水深。十年曾旅寓，应惬宦游心。	权德舆	送二十叔赴任余杭尉	拜樽梅阮春秋十应	五言律诗
二纪乐箪瓢，烟霞暮与朝。因君宦游去，记得春江潮。远别更搔首，初官方折腰。青门望离袂，魂为阿连销。	权德舆	送少清赴润州参军因思练旧	二烟因记远初青魂	五言律诗
家风本巨儒，吏职化双凫。启事才方惬，临人政自殊。地雄韩上党，秩比鲁中都。拜首春郊夕，离杯莫向隅。	权德舆	送从翁赴任长子县令	家吏启临地秩拜离	五言律诗
稔岁在芝田，归程入洞天。白云辞上国，青鸟会群仙。自以碁销日，宁资药驻年。相看话离合，风驭忽泠然。	权德舆	送王炼师赴王屋洞	稔归白青自宁相风	五言律诗
昨日馈连营，今来刺列城。方期建礼直，忽访永嘉程。郡内裁诗暇，楼中迟客情。凭君减千骑，莫遣海鸥惊。	权德舆	送薛温州	昨今方忽郡楼凭莫	五言律诗
春云结暮阴，侍坐捧离襟。黄绶轻装去，青门芳草深。十年尘右职，三迳寄遐心。便道停桡处，应过旧竹林。			春侍黄青十三便应	五言律诗
桑门许辩才，外学接宗雷。护法麻衣净，翻经贝叶开。宗通知不染，妄想自堪哀。或结西方社，师游早晚回。	权德舆	送文畅上人东游	桑外护翻宗妄或师	五言律诗
九派寻阳郡，分明似画图。秋光连瀑布，晴翠辨香𬬻。才子厌兰省，邦君荣竹符。江城多暇日，能寄八行无。	权德舆	送孔江州	九分秋晴才邦江能	五言律诗
年少守南阳，新恩印绶光。轻轩出绕溜，利刃发干将。风劲初下叶，云寒方护霜。想君行县处，露冕菊潭香。	权德舆	送浑邓州	年新轻利风云想露	五言律诗
不嫌临海远，微禄代躬耕。古郡纪纲职，扁舟山水程。诗因琪树丽，心与瀑泉清。盛府知音在，何时荐政成。	权德舆	送台州崔录事	不微古扁诗心盛何	五言律诗
与君相识处，吏隐在墙东。启闭千门静，逢迎两掖通。罢官多暇日，肄业有儒风。归去尘寰外，春山桂树丛。	权德舆	送李城门罢官归嵩阳	与吏启逢罢肄归春	五言律诗
越郡佳山水，菁江接上虞。计程航一苇，试吏佐双凫。云壑窥仙籍，风谣验地图。因寻黄绢字，为我吊曹盱。	权德舆	送上虞丞	越菁计试云风因为	五言律诗
知向东阳去，晨装见彩衣。客愁青眼别，家喜玉人归。漠漠水烟晚，萧萧枫叶飞。双溪泊船处，候吏拜胡威。	权德舆	送卢评事婺州省觐	知晨客家漠萧双候	五言律诗
已见风姿美，仍闻艺业勤。清秋上国路，白皙少年人。带月轻帆疾，迎霜彩服新。过庭若有问，一为说漳滨。	权德舆	送崔端公郎君入京觐省	已仍清白带迎过一	五言律诗
儒衣两少年，春棹毂溪船。湖月供诗兴，岚风费酒钱。上帆涵浦岸，欹枕傲晴天。不用愁羁旅，宣城太守贤。	权德舆	送张周二秀才谒宣州薛侍郎	儒春湖岚上欹不宣	五言律诗
功名不复求，旧业向东周。白草辞边骑，青门别故侯。摧残宝剑折，羸病绿珠愁。日暮寒风起，犹疑大漠秋。	权德舆	送张将军归东都旧业	功旧白青摧羸日犹	五言律诗
上国路绵绵，行人候晓天。离亭绿绮奏，乡树白云连。江露湿征袂，山莺宜泊船。春风若为别，相顾起尊前。	权德舆	送句容王少府簿领赴上都	上行离乡江山春相	五言律诗
异乡兄弟少，见尔自依然。来酌林中酒，去耕湖上田。何朝逢暑雨，几夜泊鱼烟。余力当勤学，成名贵少年。	权德舆	送从弟谒员外叔父回归义兴	异见来去何几余成	五言律诗
年少一仙官，清羸驾彩鸾。洞宫云渺渺，花路水漫漫。岁计芝田熟，晨装月帔寒。遥知小山桂，五马待邀欢。	权德舆	送梁道士谒寿州崔大夫	年清洞花岁晨遥五	五言律诗
西笑意如何，知随贡举科。吟诗向月露，驱马出烟萝。晚色平芜远，秋声候雁多。自怜归未得，相送一劳歌。	权德舆	送郑秀才贡举	西知吟驱晚秋自相	五言律诗
家承晋太傅，身慕鲁诸生。又见一帆去，共愁千里程。沙平古树迥，潮满晓江晴。从此幽深去，无妨隐姓名。	权德舆	送谢孝廉移家越州	家身又共沙潮从无	五言律诗
贡士去翩翩，如君最少年。彩衣行不废，儒服代相传。晓月经淮路，繁阴过楚天。清谈遇知己，应访孝廉船。	权德舆	送韩孝廉侍从赴举	贡如彩儒晓繁清应	五言律诗
鹓鹭承新命，翻飞入汉庭。歌诗能合雅，献纳每论经。月晓蜀江迥，猿啼楚树青。幸因焚草暇，书札访沉冥。	权德舆	送陆拾遗只召赴行在	鹓翻歌献月猿幸书	五言律诗
还归柳市去，远远出人群。苔甃桐花落，山窗桂树薰。引泉通绝涧，放鹤入孤云。幸许宗雷到，清谈不易闻。	权德舆	送暎师归本寺	还远苔山引放幸清	五言律诗
送君当岁暮，斗酒破离颜。车骑拥寒水，雪云凝远山。且安黄绶屈，莫羡白鸥闲。从此图南路，青云步武间。	权德舆	送宇文文府赴行在	送斗车雪且莫从青	五言律诗
解巾州主簿，捧檄不辞遥。独鹤九霄翼，寒松百尺条。晨装沾雨雪，旅宿候风潮。为政闲无事，清谈肃郡僚。	权德舆	送岳州温录事赴任	解捧独寒晨旅为清	五言律诗
工为楚辞赋，更着鲁衣冠。岁俭山田薄，秋深晨服寒。武人荣燕颔，志士恋渔竿。会被公车荐，知君久晦难。	权德舆	送山人归旧隐	工更岁秋武志会知	五言律诗
儒衣风貌清，去抵汉公卿。宾贡年犹少，篇章艺已成。临流惜暮景，话别起乡情。离酌不辞醉，西江春草生。	权德舆	送裴秀才贡举	儒去宾篇临话离西	五言律诗
旧俗采菱处，津亭风景和。沅江收暮霭，楚女发清歌。曲岸萦湘叶，荒堦上白波。兰桡向莲府，一为枉帆过。	权德舆	送湖南李侍御赴本使赋采菱	旧津沅楚曲荒兰一	五言律诗
知君儒服贵，彩绣两相辉。婉婉成名后，翩翩拥传归。江深烟屿没，山暗雨云飞。共待酬恩罢，相将去息机。	权德舆	送穆侍御归东都	知彩婉翩江山共相	五言律诗
仲月当南吕，晨装拜谷林。逢君在东观，不得话离襟。策马缘云路，开缄扣玉音。还期才浃日，里社酒同斟。	权德舆	拜昭陵出城与张秘监阁老同	仲晨逢不策开还里	五言律诗
之子共乘轺，清秋拜上霄。曙霞迎夙驾，零雨湿回镳。甘谷行初尽，轩台去渐遥。望中犹可辨，耘鸟下山椒。	权德舆	酬冯监拜昭陵回途中遇雨见	之清曙零甘轩望耘	五言律诗
凉夜清秋半，空庭皓月圆。动摇随积水，皎洁满晴天。多病嘉期阻，深情丽曲传。偏怀赏心处，同望庾楼前。	权德舆	酬裴端公八月十五日夜对月	凉空动皎多深偏同	五言律诗
二贤同载笔，久次入新年。焚草淹轻秩，藏书厌旧编。竹风晴翠动，松雪瑞光鲜。庆赐行春令，从兹伫九迁。	权德舆	和张秘监阁老献岁过蒋大拾	二久焚藏竹松庆从	五言律诗
清昼开帘坐，风光处处生。看花诗思发，对酒客愁轻。社日双飞燕，春分百啭莺。所思终不见，还是一含情。	权德舆	二月二十七日社兼春分端居	清风看对社春所还	五言律诗
万里烟尘合，秦吴遂渺然。无人来上国，洒泪向新年。世故看风叶，生涯寄海田。屠苏聊一醉，犹赖主人贤。	权德舆	甲子岁元日呈郑侍御明府	万秦无洒世生屠犹	五言律诗
佳期人不见，天上喜新秋。玉珮沾新露，香车渡浅流。东西一水隔，迢遰两年愁。别有穿针处，微明月暎楼。	权德舆	七夕	佳天玉香东迢别微	五言律诗
龙沙重九会，千骑驻旌旗。水木秋光净，丝桐雅奏迟。烟芜敛暝色，霜菊发寒姿。今日从公醉，全胜落帽时。	权德舆	奉陪李大夫九日龙沙宴会	龙千水丝烟霜今全	五言律诗
龙剑昔未发，泥沙相晦藏。向非张茂先，孰辨斗牛光。神物不自达，圣贤亦仿徨。我行丰城野，慷慨心内伤。	权德舆	丰城剑池驿感题	龙泥向孰神圣我慷	五言律诗
细柳肃军令，条侯信殊伦。棘门乃儿戏，从古多其人。神武今不杀，介夫如搢绅。息驾幸兹地，怀哉悚精神。	权德舆	细柳驿	细条棘从神介息怀	五言律诗
吕叟年八十，皤然持钓钩。意在静天下，岂唯食营丘。师臣有家法，小白犹尊周。日暮驻征策，爱兹清渭流。	权德舆	渭水	吕皤意岂师小日爱	五言律诗
深潭与浅滩，万转出新安。人远禽鱼净，山深水木寒。啸起青苹末，吟瞩白云端。即事遂幽赏，何心挂儒冠。	权德舆	新安江路	深万人山啸吟即何	五言律诗
扣船不得寐，浩露清衣襟。弥伤孤舟夜，远结万里心。幽兴惜瑶草，素怀寄鸣琴。三奏月初上，寂寞寒江深。	权德舆	月夜江行	扣浩弥远幽素三寂	五言律诗
客程殊未极，舣棹泊回塘。水宿知寒早，愁眠觉夜长。远钟和暗杵，曙月照晴霜。此夕相思意，摇摇不暂忘。	权德舆	江城夜泊寄所思	客舣水愁远曙此摇	五言律诗
萧萧凉雨歇，境物望中闲。风际片帆去，烟中独鸟还。断桥通远浦，野墅接秋山。更喜陪清兴，尊前一解颜。	权德舆	陪包谏议湖墅路中举帆	萧境风烟断野更尊	五言律诗
又入乱峰去，远程殊未归。烟萝迷客路，山果落征衣。攲石临清浅，晴云出翠微。渔潭明夜泊，心忆谢玄晖。	权德舆	富阳陆路	又远烟山攲晴渔心	五言律诗
伯仲尽时贤，平舆与颍川。桂枝尝遍折，棣萼更相鲜。丹地晨趋并，黄扉夕拜联。岂如分侍从，来就凤池边。	权德舆	奉和史馆张阁老以许陈二阁	伯平桂棣丹黄岂来	五言律诗
珠树共飞栖，分封受紫泥。正名推五字，贵仕仰三珪。继组心知忝，腰章事颇齐。蓬山有佳句，喜气在新题。	权德舆	酬张秘监阁老喜太常中书二	珠分正贵继腰蓬喜	五言律诗
博士本秦官，求才踮职难。临风曲台净，对月璧池寒。讲学分阴重，斋祠晓漏残。朝衣辨色处，双绶更宜看。	权德舆	国子柳博士兼领太常博士辄	博求临对讲斋朝双	五言律诗
蜗舍映平湖，皤然一鲁儒。唯将酒作圣，不厌谷名愚。兵法窥黄石，天官辨白榆。行看软轮起，未可号潜夫。	权德舆	过隐者湖上所居	蜗皤唯不兵天行未	五言律诗
杏林微雨霁，灼灼满瑶华。左掖期先至，中园景未斜。含毫歌白雪，借草醉流霞。独限金闺籍，支颐啜茗花。	权德舆	奉和许阁老霁后慈恩寺杏园	杏灼左中含借独支	五言律诗
休沐君相近，时容曳履过。花间留客久，台上见春多。松色明金艾，莺声杂玉珂。更逢新酒熟，相与借庭莎。	权德舆	春日同诸公过兵部王尚书林	休时花台松莺更相	五言律诗
子春伤足日，况有寝门哀。元伯归全去，无由白马来。笳箫里巷咽，龟筮墓田开。片石潺湲泪，含悲叙史才。	权德舆	工部发引日属伤足卧疾不遂	子况元无笳龟片含	五言律诗
华封西祝尧，贵寿多男子。二贤无主后，贫贱大壮齿。未成鸿鹄姿，遽顿骅骝趾。子渊将叔度，自古不得已。	权德舆	哭李晦群崔季文二处士	华贵二贫未遽子自	五言律诗
涂刍随昼哭，数里至松门。贵尽人间礼，宁知逝者魂。笳箫出古陌，烟雨闭寒原。万古皆如此，伤心反不言。	权德舆	观葬者	涂数贵宁笳烟万伤	五言律诗
英威今寂寞，陈迹对崇丘。壮志清风在，荒坟白日愁。穷泉那复晓，乔木不知秋。岁岁寒塘侧，无人水自流。	权德舆	周平西墓	英陈壮荒穷乔岁无	五言律诗
万古荒坟在，悠然我独寻。寂寥红粉尽，冥寞黄泉深。蔓草映寒水，空郊暧夕阴。风流有佳句，吟眺一伤心。	权德舆	苏小小墓	万悠寂冥蔓空风吟	五言律诗
寥落留三径，柴扉对楚江。蟏蛸集暗壁，蜥蜴走寒窗。松盖欹书幌，苔衣上酒缸。平生断金契，到此泪成双。	权德舆	题亡友江畔旧居	寥柴蟏蜥松苔平到	五言律诗
复露雍熙运，澄清教化源。赓歌凝庶绩，羽舞被深恩。纂业光文祖，贻谋属孝孙。恭闻留末命，犹是爱元元。	权德舆	德宗神武孝文皇帝挽歌词三	复澄赓羽纂贻恭犹	五言律诗
梯航来万国，玉帛庆三朝。湛露恩方浃，薰风曲正调。晏车悲卤簿，广乐遏箫韶。最怆号弓处，龙髯上紫霄。	权德舆	德宗神武孝文皇帝挽歌词三	梯玉湛薰晏广最龙	五言律诗
常时柏梁宴，今日谷林归。玉斝恩波遍，灵辒烟雨霏。乔山森羽骑，渭水拥旌旗。仙驭何由见，耘田鸟自飞。	权德舆	德宗神武孝文皇帝挽歌词三	常今玉灵乔渭仙耘	五言律诗
十叶开昌运，三辰丽德音。荐功期瘗玉，昭俭每捐金。解泽皇风遍，虞泉白日沉。仍闻起居注，焚奏感人心。	权德舆	顺宗至德大安孝皇帝挽歌三	十三荐昭解虞仍焚	五言律诗
孝理本忧勤，玄功在啬神。睿图传上嗣，寿酒比家人。仙驭三清远，行宫万象新。小臣司吉从，还扈属车尘。	权德舆	顺宗至德大安孝皇帝挽歌三	孝玄睿寿仙行小还	五言律诗
候晓传清跸，迎风引彩旒。共瞻宫辂出，遥想望陵愁。弓剑随云气，衣冠奉月游。空余驾龙处，摇落鼎湖秋。	权德舆	顺宗至德大安孝皇帝挽歌三	候迎共遥弓衣空摇	五言律诗
淮水源流远，涂山礼命升。往年求故剑，今夕祔初陵。鸾镜金波涩，翚衣玉彩凝。千年子孙庆，孝理在蒸蒸。	权德舆	昭德皇后挽歌词	淮涂往今鸾翚千孝	五言律诗
筮水灵源浚，因山祔礼崇。从龙开隧路，合璧向方中。殿帐金根出，𫷷衣玉座空。唯余文母化，阴德满公宫。	权德舆	大行皇太后挽歌词三首一	筮因从合殿𫷷唯阴	五言律诗
配礼归清庙，灵仪出直城。九虞宁厚载，一惠易尊名。晓漏铜壶涩，秋风羽翣轻。容车攀望处，孺慕切皇情。	权德舆	大行皇太后挽歌词三首二	配灵九一晓秋容孺	五言律诗
哀笳出长信，宝剑入延津。呜咽宫车进，凄凉祠殿新。青乌灵兆久，白燕瑞书频。从此山园夕，金波照玉尘。	权德舆	大行皇太后挽歌词三首三	哀宝呜凄青白从金	五言律诗
前星落庆霄，薤露逐晨飙。宫仗黄麾出，仙游紫府遥。空嗟凤吹去，无复鸡鸣朝。今夜西园月，重轮更寂寥。	权德舆	惠昭皇太子挽歌词二首一	前薤宫仙空无今重	五言律诗
东朝闻楚挽，羽翿依稀转。天归京兆新，日与长安远。兰芳落故殿，桂影销空苑。骑吹咽不前，风悲九旗卷。	权德舆	惠昭皇太子挽歌词二首二	东羽天日兰桂骑风	五言律诗
盘石公封重，瑶山赠礼尊。归全荣备物，乐善积深恩。雁沼寒波咽，鸾旌夕吹翻。唯余西靡树，千古霸陵原。	权德舆	赠文敬太子挽歌词二首一	盘瑶归乐雁鸾唯千	五言律诗
铜壶晓漏初，羽翣拥涂车。方外留鸿宝，人间得善书。清笳悲画绶，朱邸散长裾。还似缑山驾，飘飘向碧虚。	权德舆	赠文敬太子挽歌词二首二	铜羽方人清朱还飘	五言律诗
追饰崇汤沐，遗芳蔼禁闱。秋原森羽卫，夜壑掩容辉。睿藻悲难尽，公宫望不归。笳箫向烟雾，疑是彩鸾飞。	权德舆	赠郑国庄穆公主挽歌二首	追遗秋夜睿公笳疑	五言律诗
旧馆闭平阳，容车启寿堂。霜凝蕣英落，风度薤歌长。淑德图书在，皇慈礼命彰。凄凉霸川曲，垄树已成行。	权德舆	赠郑国庄穆公主挽歌二首	旧容霜风淑皇凄垄	五言律诗
汉制荣车服，周诗美肃雍。礼尊同姓主，恩锡大名封。外馆留图史，阴堂闭德容。睿词悲薤露，千古仰芳踪。	权德舆	赠魏国宪穆公主挽歌词二首	汉周礼恩外阴睿千	五言律诗
秦楼晓月残，卤簿列材官。红绶兰桂歇，粉田风露寒。凝笳悲驷马，清镜掩孤鸾。愍册徽音在，都人雪涕看。	权德舆	赠魏国宪穆公主挽歌词二首	秦卤红粉凝清愍都	五言律诗
外馆嫔仪贵，中参睿渥深。初笄横白玉，盛服镂黄金。风度箫声远，河低婺彩沉。夜台留册谥，凄怆即徽音。	权德舆	赠梁国惠康公主挽歌词二首	外中初盛风河夜凄	五言律诗
杳霭异湘川，飘飖驾紫烟。凤楼人已去，鸾镜月空悬。雾湿汤沐地，霜凝脂粉田。音容无处所，应在玉皇前。	权德舆	赠梁国惠康公主挽歌词二首	杳飘凤鸾雾霜音应	五言律诗
翊戴推元老，谋猷合大君。河山封故地，金石表新坟。剑履归长夜，笳箫咽暮云。还经誓师处，薤露不堪闻。	权德舆	故太尉兼中书令赠太师西平	翊谋河金剑笳还薤	五言律诗
授律勋庸盛，居中鼎鼐和。佐时调四气，尽力净三河。忽访天京兆，空传汉伏波。今朝麟阁上，偏轸圣情多。	权德舆	故司徒兼侍中赠太傅北平王	授居佐尽忽空今偏	五言律诗
金兰同道义，琼简复芝田。平楚白云合，幽崖丹桂连。松峰明爱景，石窦纳新泉。冀永南山寿，欢随万福延。	权德舆	州名诗寄道士	金琼平幽松石冀欢	五言律诗
阳台巫山上，风雨忽清旷。朝云与游龙，变化千万状。魂交复目断，缥缈难比况。兰泽不可亲，凝清坐惆怅。	权德舆	杂诗五首二	阳风朝变魂缥兰凝	五言律诗
淇水春正绿，上宫兰叶齐。光风两摇荡，鸣珮出中闺。一顾授横波，千金呈瓠犀。徒然路傍子，恍恍复凄凄。	权德舆	杂诗五首三	淇上光鸣一千徒恍	五言律诗
碧树泛鲜飙，玉琴含妙曲。佳人掩鸾镜，婉婉凝相瞩。文袿映束素，香黛宜𥊑绿。寂寞远怀春，何时来比目。	权德舆	杂诗五首四	碧玉佳婉文香寂何	五言律诗
含颦倚瑶瑟，丹慊结繁虑。失身不自还，万恨随玉箸。蘼芜山下路，团扇秋风去。君看心断时，犹在目成处。	权德舆	杂诗五首五	含丹失万蘼团君犹	五言律诗
江春好游衍，处处芳菲积。彩舫入花津，香车依柳陌。绿杨烟袅袅，红蘂莺寂寂。如何愁思人，独与风光隔。	权德舆	杂言和常州李员外副使春日	江处彩香绿红如独	五言律诗
露洗百花新，帘开月照人。绿窗销暗烛，兰迳埽清尘。双燕频惊梦，三桃竞报春。相思寂不语，珠泪洒红巾。	权德舆	杂言和常州李员外副使春日	露帘绿兰双三相珠	五言律诗
少小别潘郎，娇羞倚画堂。有时裁尺素，无事约残黄。鹊语临妆镜，花飞落绣床。相思不解说，明月照空房。	权德舆	相思曲	少娇有无鹊花相明	五言律诗
通籍在金闺，怀君百虑迷。迢迢五夜永，脉脉两心齐。步履疲青琐，开缄倦紫泥。不堪风雨夜，转枕忆鸿妻。	权德舆	中书夜直寄赠	通怀迢脉步开不转	五言律诗
愚夫何所任，多病感君深。自谓青春壮，宁知白发侵。寝兴劳善祝，疏懒愧良箴。寂寞闻宫漏，那堪直夜心。	权德舆	病中寓直代书题寄	愚多自宁寝疏寂那	五言律诗
良辰当五日，偕老祝千年。彩缕同心丽，轻裾暎体鲜。寂寥斋画省，款曲擘香笺。更想传觞处，孙孩遍目前。	权德舆	端午日礼部宿斋有衣服彩结	良偕彩轻寂款更孙	五言律诗
秋光风露天，令节庆初筵。易象家人吉，闺门女士贤。招邀菊酒会，属和柳花篇。今日同心赏，全胜落帽年。	权德舆	和九日从杨氏姊游	秋令易闺招属今全	五言律诗
启土封成纪，宜家县安喜。同欣井赋开，共受闺门祉。珩璜联采组，琴瑟谐宫徴。更待悬车时，与君欢暮齿。	权德舆	元和元年蒙恩封成纪县伯时	启宜同共珩琴更与	五言律诗
彩仗列森森，行宫夜漏深。殳鋋方启路，钲鼓正交音。曙月思兰室，前山辨谷林。家人念行役，应见此时心。	权德舆	奉使丰陵职司卤簿通宵涉路	彩行殳钲曙前家应	五言律诗
外孙争乞巧，内子共题文。隐暎花奁对，参差绮席分。鹊桥临片月，河鼓掩轻云。羡此婴儿辈，欢呼彻曙闻。	权德舆	七夕见与诸孙题乞巧文	外内隐参鹊河羡欢	五言律诗
五驱龙虎节，一入凤皇池。令尹自无喜，羊公人不疑。天归京兆日，叶下洞庭时。湘水秋风至，凄凉吹素旗。	权德舆	湖南观察使故相国袁公挽歌	五一令羊天叶湘凄	五言律诗
丹旐发江皋，人悲雁亦号。湘南罢亥市，汉上改词曹。表墓双碑立，尊名一字褒。常闻平楚狱，为报里门高。	权德舆	湖南观察使故相国袁公挽歌	丹人湘汉表尊常为	五言律诗
悠悠驱匹马，征路上连冈。晚翠深云窦，寒苔净石梁。荻花偏似雪，枫叶不禁霜。愁见前程远，空郊下夕阳。	权德舆	玉山岭上作	悠征晚寒荻枫愁空	五言律诗
春光何处好，柱史有林塘。莺啭风初暖，花开日欲长。凿池通野水，扫径阅新芳。更置盈尊酒，时时醉楚狂。	权德舆	题邵端公林亭	春柱莺花凿扫更时	五言律诗
笑语欢今夕，烟霞怆昔游。清羸还对月，迟暮更逢秋。胜理方自得，浮名不在求。终当制初服，相与卧林丘。	权德舆	与故人夜坐道旧	笑烟清迟胜浮终相	五言律诗
醴齐泛樽彝，轩县动干戚。入室僾如在，升阶虔所历。旧疾合威容，定利舒皦泽。方崇庙貌礼，永被君恩锡。	崔邠	享文恭太子庙乐章	醴轩入升旧定方永	五言律诗
先生赤松侣，混俗游人间。昆阆无穷路，何时下故山。千年犹孺质，秘术救尘寰。莫便冲天去，云雷不可攀。	杨于陵	赠毛仙翁	先混昆何千秘莫云	五言律诗
秋天如镜空，楼阁尽玲珑。水暗余霞外，山明落照中。鸟行看渐远，松韵听难穷。今日登临意，多欢语笑同。	段文昌	题武担寺西台	秋楼水山鸟松今多	五言律诗
重楼窗户开，四望敛烟埃。远岫林端出，清波城下回。乍疑蝉韵促，稍觉雪风来。并起乡关思，销忧在酒杯。	段文昌	晚夏登张仪楼呈院中诸公	重四远清乍稍并销	五言律诗
秦相架群材，登临契上台。查从银汉落，江自雪山来。俪曲亲流火，凌风洽小杯。帝乡如在目，欲下尽裴回。	姚向	奉陪段相公晚夏登张仪楼	秦登查江俪凌帝欲	五言律诗
开阁锦城中，余闲访梵宫。九层连昼景，万象写秋空。天半将身到，江长与海通。提携出尘土，曾是穆清风。	姚向	和段相公登武担寺西台	开余九万天江提曾	五言律诗
桑台烟树中，台榭造云空。眺听逢秋兴，篇辞变国风。坐愁高鸟起，笑指远人同。始愧才情薄，跻攀继韵穷。	温会	和段相公登武担寺西台	桑台眺篇坐笑始跻	五言律诗
危轩重叠开，访古上裴回。有舌嗟秦策，飞梁驾楚材。云霄随凤到，物象为诗来。欲和关山意，巴歌调更哀。	温会	奉陪段相公晚夏登张仪楼	危访有飞云物欲巴	五言律诗
台上起凉风，乘闲览岁功。自随台席贵，尽许羽觞同。楼殿斜晖照，江山极望通。赋诗思共乐，俱得咏时丰。	李敬伯	和段相公登武担寺西台	台乘自尽楼江赋俱	五言律诗
层屋架城隈，宾筵此日开。文锋摧八阵，星分应三台。望雪烦襟释，当欢远思来。披云霄汉近，𫏐觉出尘埃。	李敬伯	奉陪段相公晚夏登张仪楼	层宾文星望当披𫏐	五言律诗
登览值晴开，诗从野思来。蜀川新草木，秦日旧楼台。池景摇中座，山光接上台。近秋宜晚景，极目断浮埃。	姚康	奉陪段相公晚夏登张仪楼	登诗蜀秦池山近极	五言律诗
松迳引清风，登台古寺中。江平沙岸白，日下锦川红。疏树山根净，深云鸟迹穷。自惭陪末席，便与九霄通。	姚康	和段相公登武担寺西台	松登江日疏深自便	五言律诗
南馆垂杨早，东风细雨频。轻寒消玉斝，幽赏滞朱轮。千里巴江守，三年故国春。含情非迟客，悬榻但生尘。	羊士谔	早春对雨	南东轻幽千三含悬	五言律诗
萧条梧竹下，秋物映园庐。宿雨方然桂，朝饥更摘蔬。阴苔生白石，时菊覆清渠。陈力当何事，忘言愧道书。	羊士谔	永宁小园即事	萧秋宿朝阴时陈忘	五言律诗
柏寝闭何时，瑶华自满枝。天清凝积素，风暖动芬丝。留步苍苔暗，停觞白日迟。因吟茂陵草，幽赏待妍词。	羊士谔	故萧尚书瘿柏斋前玉蘂树与	柏瑶天风留停因幽	五言律诗
晚沐金仙宇，迎秋白帝祠。轩裳烦吏职，风物动心期。清镜开尘匣，华簪指发丝。南宫有高步，岁晏岂磷缁。	羊士谔	和萧侍御监祭白帝城西村寺	晚迎轩风清华南岁	五言律诗
仙郎佐氏谋，廷议宠元侯。城郭须来贡，河隍亦顺流。亚夫高垒静，充国大田秋。当奋燕然笔，铭功向陇头。	羊士谔	送张郎中副使自南省赴凤翔	仙廷城河亚充当铭	五言律诗
瑞花飘朔雪，灏气满南宫。迢遰层城掩，徘徊午夜中。金闺通籍恨，银烛直庐空。谁问乌台客，家山忆桂丛。	羊士谔	和窦吏部雪中寓直	瑞灏迢徘金银谁家	五言律诗
解巾侍云陛，三命早为郎。复以雕龙彩，旋归振鹭行。玉书期养素，金印已怀黄。兹夕南宫咏，遐情愧不忘。	羊士谔	酬吏部窦郎中直夜见寄	解三复旋玉金兹遐	五言律诗
爽节时清眺，秋怀怅独过。神皋值宿雨，曲水已增波。白鸟凌风迥，红蕖濯露多。伊川有归思，君子复如何。	羊士谔	登乐游原寄司封孟郎中卢补	爽秋神曲白红伊君	五言律诗
幽兰谁复奏，闲匣以端忧。知止惭先觉，归欤想故侯。山蝉铃阁晚，江雨麦田秋。唯有空门学，相期老一丘。	羊士谔	闲斋示一二道者	幽闲知归山江唯相	五言律诗
蝉噪城沟水，芙蓉忽已繁。红花迷越艳，芳意过湘沅。湛露宜清暑，披香正满轩。朝朝只自赏，秾李亦何言。	羊士谔	南池荷花	蝉芙红芳湛披朝秾	五言律诗
月满自高丘，江通无狭流。轩窗开到晓，风物坐含秋。鹊警银河断，蛩悲翠幕幽。清光望不极，耿耿下西楼。	羊士谔	郡中玩月寄江南李少尹虞部	月江轩风鹊蛩清耿	五言律诗
桂华临洛浦，如挹李膺仙。兹夕披云望，还吟掷地篇。凤池分直夜，牛渚泛舟年。会是风流赏，惟君内史贤。	羊士谔	郡中玩月寄江南李少尹虞部	桂如兹还凤牛会惟	五言律诗
圆景旷佳宾，徘徊夜漏频。金波徒泛酒，瑶瑟已生尘。露白移长簟，风清挂幅巾。西园旧才子，想见洛阳人。	羊士谔	郡中玩月寄江南李少尹虞部	圆徘金瑶露风西想	五言律诗
霁色朝云尽，亭皋露亦晞。褰开临曲槛，萧瑟换轻衣。地远秦人望，天晴社燕飞。无功惭岁晚，唯念故山归。	羊士谔	郡楼晴望二首一	霁亭褰萧地天无唯	五言律诗
一雨晴山郭，惊秋碧树风。兰卮谁与荐，玉斾自无悰。云景嘶宾雁，岚阴露彩虹。闲吟懒闭阁，旦夕郡楼中。	羊士谔	郡楼晴望二首二	一惊兰玉云岚闲旦	五言律诗
秋斋膏沐暇，旭日照轩墀。露重芭蕉叶，香凝橘柚枝。简书随吏散，宝骑与僧期。报国得何力，流年已觉衰。	羊士谔	燕居	秋旭露香简宝报流	五言律诗
汉臣旌节贵，万里护牂牁。夏月天无暑，秋风水不波。朝衣蟠艾绶，戎幕偃雕戈。满岁归龙阙，良哉伫作歌。	羊士谔	寄黔府窦中丞	汉万夏秋朝戎满良	五言律诗
何独文翁化，风流与代深。泉云无旧辙，骚雅有遗音。远目穷巴汉，闲情阅古今。忘言意不极，日暮但横琴。	羊士谔	书楼怀古	何风泉骚远闲忘日	五言律诗
城隅凝彩画，红树带青山。迟客金尊晚，谈空玉柄闲。驰晖三峡水，旅梦百劳关。非是淮阳薄，丘中只望还。	羊士谔	暮秋言怀	城红迟谈驰旅非丘	五言律诗
珍树寒始花，氛氲九秋月。佳期若有待，芳意常无绝。袅袅碧海风，蒙蒙绿枝雪。急景自余妍，春禽幸流悦。	羊士谔	题枇杷树	珍氛佳芳袅蒙急春	五言律诗
山郭通衢隘，瑶坛紫府深。灯花助春意，舞绶织欢心。闲似淮阳卧，恭闻乐职吟。唯将圣明化，聊以达飞沉。	羊士谔	上元日紫极宫门观州民然灯	山瑶灯舞闲恭唯聊	五言律诗
云天宜北户，塔庙似西方。林下僧无事，江清日复长。石泉盈掬冷，山实满枝香。寂寞传心印，玄言亦已忘。	羊士谔	西郊兰若	云塔林江石山寂玄	五言律诗
二毛非骑省，朝镜忽秋风。丝缕寒衣上，霜华旧简中。承明那足厌，车服愧无功。日日山城守，淹留岩桂丛。	羊士谔	在郡三年今秋见白发聊以书	二朝丝霜承车日淹	五言律诗
物外真何事，幽廊步不穷。一灯心法在，三世影堂空。山果青苔上，寒蝉落叶中。归来还闭阁，棠树几秋风。	羊士谔	山寺题壁	物幽一三山寒归棠	五言律诗
碧落风如洗，清光镜不分。弦歌方对酒，山谷尽无云。振卧淮阳病，悲秋宋玉文。今来强携妓，醉舞石榴裙。	羊士谔	暇日适值澄霁江亭游宴	碧清弦山振悲今醉	五言律诗
何乃诗人兴，妍词属舜华。风流感异代，窈窕比同车。凝艳垂清露，惊秋隔绛纱。蝉鸣复虫思，惆怅竹阴斜。	羊士谔	玩槿花	何妍风窈凝惊蝉惆	五言律诗
雨霜以成岁，看旧感前闻。爱景随朝日，凝阴积暮云。囗囗囗囗囗，忘言酒暂醺。囗囗囗囗囗，囗囗囗囗囗。	羊士谔	州民自言巴土冬湿且多阴晦	雨看爱凝囗忘囗囗	五言律诗
逸才岂凡兽，服猛愚人得。山泽生异姿，蒙戎蔚佳色。青毡持与借，重锦裁为饰。卧阁幸相宜，温然承宴息。	羊士谔	斋中有兽皮茵偶成咏	逸服山蒙青重卧温	五言律诗
追风岂无策，持斧有遐想。凤去留孤根，嵓悬非朽壤。苔斑自天生，玉节垂云长。勿谓山之幽，丹梯亦可上。	羊士谔	野夫采鞭于东山偶得元者	追持凤嵓苔玉勿丹	五言律诗
南国疑逋客，东山作老夫。登朝非大隐，出谷是真愚。气直惭龙剑，心清爱玉壶。聊持循吏传，早晚囗为徒。	羊士谔	守郡累年俄及知命聊以言志	南东登出气心聊早	五言律诗
暇日留囗事，期云亦囗开。乡心持岁酒，津下赏山梅。晚实和商鼎，浓香拂寿杯。唯应招北客，日日踏青来。	羊士谔	东渡早梅一树岁华如雪酣赏	暇期乡津晚浓唯日	五言律诗
令节逢烟雨，园亭但掩关。佳人宿妆薄，芳树彩绳闲。归思偏消酒，春寒为近山。花枝不可见，别恨灞陵间。	羊士谔	雨中寒食	令园佳芳归春花别	五言律诗
事外心如寄，虚斋卧更幽。微风生白羽，畏日隔青油。用拙怀归去，沉疴畏借留。东山自有计，蓬鬓莫先秋。	羊士谔	晚夏郡中卧疾	事虚微畏用沉东蓬	五言律诗
自叹淮阳卧，谁知去国心。幽亭来北户，高韵得南金。苔甃窥泉少，篮舆爱竹深。风蝉一清暑，应喜脱朝簪。	羊士谔	酬卢司门晚夏过永宁里弊居	自谁幽高苔篮风应	五言律诗
桐竹离披晓，凉风似故园。惊秋对旭日，感物坐前轩。江燕飞还尽，山榴落尚繁。平生信有意，衰久已忘言。	羊士谔	山郭风雨朝斋怅然秋思	桐凉惊感江山平衰	五言律诗
郡阁山斜对，风烟隔短墙。清池如写月，珍树尽凌霜。行乐知无闷，加餐颇自强。心期空岁晚，鱼意久相忘。	羊士谔	南馆林塘	郡风清珍行加心鱼	五言律诗
琥珀杯中物，琼枝席上人。乐声方助醉，烛影已含春。自顾行将老，何辞坐达晨。传觞称厚德，不问吐车茵。	羊士谔	腊夜对酒	琥琼乐烛自何传不	五言律诗
玉立出岩石，风清曲囗囗。偶成聊近意，静对想凝神。牛渚中流月，兰亭上道春。古来心可见，寂寞为斯人。	羊士谔	池上构小山咏怀	玉风偶静牛兰古寂	五言律诗
南国冰霜晚，年华已暗归。闲招别馆客，远念故山薇。野艇虚还触，笼禽倦更飞。忘言亦何事，酣赏步清辉。	羊士谔	林塘腊候	南年闲远野笼忘酣	五言律诗
守土亲巴俗，腰章囗汉仪。春行乐职咏，秋感伴牢词。旧里藏书阁，闲门闭槿篱。遥惭退朝客，下马独相思。	羊士谔	酬礼部崔员外备独永宁里弊	守腰春秋旧闲遥下	五言律诗
汤沐成陈迹，山林遂寂寥。鹊飞应织素，凤起独吹箫。玉殿中参罢，云𫐌上汉遥。皇情非不极，空辍未央朝。	羊士谔	梁国惠康公主挽歌词二首	汤山鹊凤玉云皇空	五言律诗
授册荣天使，陈诗感圣恩。山河启梁国，缟素及于门。泉向金卮咽，霜来玉树繁。都人听哀挽，泪尽望寒原。	羊士谔	梁国惠康公主挽歌词二首	授陈山缟泉霜都泪	五言律诗
起来林上月，潇洒故人情。铃阁人何事，莲塘晓独行。衣沾竹露爽，茶对石泉清。鼓吹前贤薄，群蛙试一鸣。	羊士谔	南池晨望	起潇铃莲衣茶鼓群	五言律诗
池岛清阴里，无人泛酒船。山蜩金奏响，荷露水精圆。静胜朝还暮，幽观白已玄。家林正如此，何事赋归田。	羊士谔	林馆避暑	池无山荷静幽家何	五言律诗
夜长秋始半，圆景丽银河。北渚清光溢，西山爽气多。鹤飞闻坠露，鱼戏见增波。千里家林望，凉飙换绿萝。	羊士谔	褒城驿池塘玩月	夜圆北西鹤鱼千凉	五言律诗
腰章非达士，闭阁是潜夫。匣剑宁求试，笼禽但自拘。江清牛渚镇，酒熟步兵厨。唯此前贤意，风流似不孤。	羊士谔	资阳郡中咏怀	腰闭匣笼江酒唯风	五言律诗
别馆青山郭，游人折柳行。落花经上巳，细雨带清明。𫛸鴂流芳暗，鸳鸯曲水平。归心何处醉，宝瑟有余声。	羊士谔	寒食宴城北山池即故郡守荣	别游落细𫛸鸳归宝	五言律诗
右职移青绶，雄藩拜紫泥。江回玉垒下，气爽锦城西。皋鹤惊秋律，琴乌怨夜啼。离居同舍念，宿昔奉金闺。	羊士谔	酬彭州萧使君秋中言怀	右雄江气皋琴离宿	五言律诗
一雨东风晚，山莺独报春。淹留巫峡梦，惆怅洛阳人。柳意笼丹槛，梅香覆锦茵。年华行可惜，瑶瑟莫生尘。	羊士谔	资中早春	一山淹惆柳梅年瑶	五言律诗
残暑三巴地，沉阴八月天。气昏高阁雨，梦倦下帘眠。愁鬓华簪小，归心社燕前。相思杜陵野，沟水独潺湲。	羊士谔	郡楼怀长安亲友	残沉气梦愁归相沟	五言律诗
东风艳阳色，柳绿花如霰。竞理同心鬟，争持合欢扇。香传贾娘手，粉离何郎面。最恨卷帘时，含情独不见。	杨巨源	杂曲歌辞独不见	东柳竞争香粉最含	五言律诗
西园果初熟，上客心逾惬。凝粉乍辞枝，飘红仍带叶。幽姿写琼实，殷彩呈妆颊。持此赠佳期，清芬罗袖裛。	杨巨源	野园献果呈员外	西上凝飘幽殷持清	五言律诗
彩缕纤仍丽，凌风卷复开。方应五日至，应自九天来。在笥清光发，当轩暑气回。遥知及时节，刀尺火云催。	杨巨源	端午日伏蒙内侍赐晨服	彩凌方应在当遥刀	五言律诗
妍艳照江头，春风好客留。当垆知妾惯，送酒为郎羞。香渡传蕉扇，妆成上竹楼。数钱怜皓腕，非是不能留。	杨巨源	胡姬词	妍春当送香妆数非	五言律诗
堤暖柳丝斜，风光属谢家。晚心应恋水，春恨定因花。步远怜芳草，归迟见绮霞。由来感情思，独自惜年华。	杨巨源	春日有赠	堤风晚春步归由独	五言律诗
闲随少年去，试上大堤游。画角栖乌起，清弦过客愁。碑沉楚山石，珠彻汉江秋。处处风情好，卢家更上楼。	杨巨源	襄阳乐	闲试画清碑珠处卢	五言律诗
苍茫临故关，迢遰照秋山。万里平芜静，孤城落叶闲。露浓栖雁起，天远戍兵还。复映征西府，光深组练间。	杨巨源	关山月	苍迢万孤露天复光	五言律诗
孤城笛满林，断续共霜砧。夜月降羌泪，秋风老将心。静过寒垒遍，暗入故关深。惆怅梅花落，山川不可寻。	杨巨源	长城闻笛	孤断夜秋静暗惆山	五言律诗
芳田岐路斜，脉脉惜年华。云路青丝骑，香含翠幰车。歌声仍隔水，醉色未侵花。唯有怀乡客，东飞羡曙鸦。	杨巨源	春晚东归留赠李功曹	芳脉云香歌醉唯东	五言律诗
二轩将雨露，万里入烟沙。和气生中国，薰风属外家。塞芦随雁影，关柳拂驼花。努力黄云北，仙曹有雉车。	杨巨源	送殷员外使北蕃	二万和薰塞关努仙	五言律诗
万里永昌城，威仪奉圣明。冰心瘴江冷，霜宪漏天晴。荒外开亭候，云南降斾旌。他时功自许，绝域转哀荣。	杨巨源	送许侍御充云南哀册使判官	万威冰霜荒云他绝	五言律诗
曾随何水部，待月东亭宿。今日重凭栏，清风空在竹。前山依旧碧，闲草经秋绿。时物方宛然，蛛丝一何速。	杨巨源	秋日题陈宗儒圃亭凄然感旧	曾待今清前闲时蛛	五言律诗
旧寺长桐孙，朝天是圣恩。谢公诗更老，萧傅道方尊。白法知深得，苍生要重论。若为将此望，心地向空门。	杨巨源	和郑少师相公题慈恩寺禅院	旧朝谢萧白苍若心	五言律诗
东门高处天，一望几悠然。白浪过城下，青山满寺前。尘光分驿道，岚色到人烟。气象须文字，逢君大雅篇。	杨巨源	同赵校书题普救寺	东一白青尘岚气逢	五言律诗
曾共刘咨议，同时事道林。与君方掩泪，来客是知心。堦雪凌春积，钟烟向夕深。依然旧童子，相送出花阴。	杨巨源	春日与刘评事过故证上人院	曾同与来堦钟依相	五言律诗
皎洁青莲客，焚香对雪朝。竹风催淅沥，花雨让飘飖。触石和云积，萦池拂水消。只应将日月，颜色不相饶。	杨巨源	春雪题兴善寺广宣上人竹院	皎焚竹花触萦只颜	五言律诗
清明千万家，处处是年华。榆柳芳辰火，梧桐今日花。祭祠结云绮，游陌拥香车。惆怅田郎去，原回烟树斜。	杨巨源	清明日后土祠送田彻	清处榆梧祭游惆原	五言律诗
花枝暖欲舒，粉署夜方初。世职推传盛，春刑是减余。芸香能护字，铅椠善呈书。此地从头白，经年望雉车。	杨巨源	酬令狐员外直夜书怀见寄	花粉世春芸铅此经	五言律诗
盛府自莲花，群公是岁华。兰姿丈人圃，松色大夫家。素卷堆瑶席，朱弦映绛纱。诗题三百首，高韵照春霞。	杨巨源	题表丈三大夫书斋	盛群兰松素朱诗高	五言律诗
浔阳阮咸宅，九派竹林前。花屿高如浪，云峰远似天。江声在南巷，海气入东田。才子今朝去，风涛思渺然。	杨巨源	春日送沈赞府归浔阳觐叔父	浔九花云江海才风	五言律诗
若道春无赖，飞花合逐风。巧知人意里，解入酒杯中。香湿胜含露，光摇似泛空。请君回首看，几片舞芳丛。	杨巨源	与李文仲秀才同赋泛酒花诗	若飞巧解香光请几	五言律诗
宋玉本悲秋，今朝更上楼。清波城下去，此意重悠悠。晚菊临杯思，寒山满郡愁。故关非内地，一为汉家羞。	杨巨源	登宁州城楼	宋今清此晚寒故一	五言律诗
倚槛恣流目，高城临大川。九回纡白浪，一半在青天。气肃晴空外，光翻晓日边。开襟值佳景，怀抱更悠然。	杨巨源	同薛侍御登黎阳县楼眺黄河	倚高九一气光开怀	五言律诗
浩气抱天和，闲园载酒过。步因秋景旷，心向晚云多。翠玉思回凤，玄珠肯在鹅。问师登几地，空性奈诗何。	杨巨源	和权相公南园闲涉寄广宣上	浩闲步心翠玄问空	五言律诗
故乡南越外，万里白云峰。经论辞天去，香花入海逢。鹭涛清梵彻，蜃阁化城重。心到长安陌，交州后夜钟。	杨巨源	供奉定法师归安南	故万经香鹭蜃心交	五言律诗
一丛婵娟色，四面清冷波。气润晚烟重，光闲秋露多。翠筠入疏柳，清影拂圆荷。岁晏琅玕实，心期有凤过。	杨巨源	池上竹	一四气光翠清岁心	五言律诗
妾家巫峡阳，罗幌寝兰堂。晓日临窗久，春风引梦长。落钗仍挂鬓，微汗欲销黄。纵便朦胧觉，魂犹逐楚王。	杨巨源	美人春怨	妾罗晓春落微纵魂	五言律诗
露井桃花发，双双燕并飞。美人姿态里，春色上罗衣。自爱频开镜，时羞欲掩扉。心知行路客，遥惹五香归。	杨巨源	艳女词	露双美春自时心遥	五言律诗
阿娇年未多，体弱性能和。怕重愁拈镜，怜轻喜曳罗。临津双洛浦，对月两嫦娥。独有荆王殿，时时暮雨过。	杨巨源	名姝咏	阿体怕怜临对独时	五言律诗
北路古来难，年光独认寒。朔云侵鬓起，边月向眉残。芦井寻沙到，花门度碛看。薰风一万里，来处是长安。	杨巨源	送太和公主和蕃	北年朔边芦花薰来	五言律诗
主人得幽石，日觉公堂清。一片池上色，孤峰云外情。旧溪红藓在，秋水绿痕生。何必澄湖彻，移来有令名。	杨巨源	秋日韦少府厅池上咏石	主日一孤旧秋何移	五言律诗
何事慰朝夕，不逾诗酒情。山河空道路，蕃汉共刀兵。礼乐新朝市，园林旧弟兄。向风一点泪，塞晚暮江平。	杨巨源	失题	何不山蕃礼园向塞	五言律诗
二九即重阳，天清野菊黄。近来逢此日，多是在他乡。晚色霞千片，秋声雁一行。不能高处望，恐断老人肠。	令狐楚	九日言怀	二天近多晚秋不恐	五言律诗
仙吏秦峨别，新诗鄂渚来。才推今北斗，职赋旧三台。雕镂心偏许，缄封手自开。何年相赠荅，却得到中台。	令狐楚	和寄窦七中丞	仙新才职雕缄何却	五言律诗
清晓上高台，秋风今日来。又添新节恨，犹抱故年哀。泪岂挥能尽，泉终闭不开。更伤春月过，私服示无缞。	令狐楚	立秋日悲怀	清秋又犹泪泉更私	五言律诗
晚岁俱为郡，新秋各异乡。燕鸿一声叫，郢树尽青苍。山霞侵衣润，江风卷簟凉。相思如汉水，日夜向浔阳。	令狐楚	秋怀寄钱侍郎	晚新燕郢山江相日	五言律诗
平日本多恨，新秋偏易悲。燕词如惜别，柳意已呈衰。事国终无补，还家未有期。心中旧气味，苦校去年时。	令狐楚	立秋日	平新燕柳事还心苦	五言律诗
君今侍紫垣，我已堕青天。委废从兹日，旋归在几年。心为西靡树，眼是北流泉。更过长沙去，江风满驿船。	令狐楚	发潭州寄李宁常侍	君我委旋心眼更江	五言律诗
重轮始发祥，齿胄方兴学。冥然升紫府，铿尔荐清乐。奠斝致馨香，在庭纷羽籥。礼成神既醉，仿佛缑山鹤。	裴度	郊庙歌辞享惠昭太子庙乐	重齿冥铿奠在礼仿	五言律诗
登楼逃盛夏，万象正埃尘。对面雷嗔树，当街雨趁人。檐疏蛛网重，地湿燕泥新。吟罢清风起，荷香满四邻。	裴度	夏日对雨	登万对当檐地吟荷	五言律诗
闻君有双鹤，羁旅洛城东。未放归仙去，何如乞老翁。且将临野水，莫闭在樊笼。好是长鸣处，西园白露中。	裴度	白二十二侍郎有双鹤留在洛	闻羁未何且莫好西	五言律诗
出佐青油幕，来吟白雪篇。须为九皋鹤，莫上五湖船。故态君应在，新诗我亦便。元侯看再入，好被暂流连。	裴度	窦七中丞见示初至夏口献元	出来须莫故新元好	五言律诗
暮行河堤上，四顾不见人。衰草际黄云，感叹愁我神。夜归孤舟卧，展转空及晨。谋计竟何就，嗟嗟世与身。	韩愈	暮行河堤上	暮四衰感夜展谋嗟	五言律诗
长安交游者，贫富各有徒。亲朋相过时，亦各有以娱。陋室有文史，高门有笙竽。何能辨荣悴，且欲分贤愚。	韩愈	长安交游者赠孟郊	长贫亲亦陋高何且	五言律诗
君子法天运，四时可前知。小人惟所遇，寒暑不可期。利害有常势，取舍无定姿。焉能使我心，皎皎远忧疑。	韩愈	君子法天运	君四小寒利取焉皎	五言律诗
落叶不更息，断蓬无复归。飘飖终自异，邂逅暂相依。悄悄深夜语，悠悠寒月辉。谁云少年别，流泪各沾衣。	韩愈	落叶送陈羽	落断飘邂悄悠谁流	五言律诗
煌煌东方星，奈此众客醉。初喧或忿争，中静杂嘲戏。淋漓身上衣，颠倒笔下字。人生如此少，酒贱且勤置。	韩愈	醉后	煌奈初中淋颠人酒	五言律诗
朝骑一马出，暝就一床卧。诗书渐欲抛，节行久已惰。冠敧感发秃，语误惊齿堕。孤负平生心，已矣知何奈。	韩愈	感春四首三	朝暝诗节冠语孤已	五言律诗
少年饮酒时，踊跃见菊花。今来不复饮，每见恒咨嗟。伫立摘满手，行行把归家。此时无与语，弃置奈悲何。	韩愈	晚菊	少踊今每伫行此弃	五言律诗
人皆期七十，才半岂蹉跎。并出知己泪，自然白发多。晨兴为谁恸，还坐久滂沱。论文与晤语，已矣可如何。	韩愈	哭杨兵部凝陆歙州参	人才并自晨还论已	五言律诗
居闲食不足，从仕力难任。两事皆害性，一生恒苦心。黄昏归私室，惆怅起叹音。弃置人间世，古来非独今。	韩愈	从仕	居从两一黄惆弃古	五言律诗
南阳郭门外，桑下麦青青。行子去未已，春鸠鸣不停。秦商邈既远，湖海浩将经。孰忍生以戚，吾其寄余龄。	韩愈	过南阳	南桑行春秦湖孰吾	五言律诗
舟行忘故道，屈曲高林间。林间无所有，奔流但潺潺。嗟我亦拙谋，致身落南蛮。茫然失所诣，无路何能还。	韩愈	宿曾江口示侄孙湘二首二	舟屈林奔嗟致茫无	五言律诗
穆穆鸾凤友，何年来止兹。飘零失故态，隔绝抱长思。翠角高独耸，金华焕相差。坐蒙恩顾重，毕命守堦墀。	韩愈	奉和武相公镇蜀时咏使宅韦	穆何飘隔翠金坐毕	五言律诗
黄黄芜菁花，桃李事已退。狂风簸枯榆，狼籍九衢内。春序一如此，汝颜安足赖。谁能驾飞车，相从观海外。	韩愈	感春三首二	黄桃狂狼春汝谁相	五言律诗
天街东西异，祗命遂成游。月明御沟晓，蝉吟堤树秋。老僧情不薄，僻寺境还幽。寂寥二三子，归骑得相收。	韩愈	早赴街西行香赠卢李二中舍	天祗月蝉老僻寂归	五言律诗
日薄风景旷，出归偃前檐。晴云如擘絮，新月似磨镰。田野兴偶动，衣冠情久厌。吾生可携手，叹息岁将淹。	韩愈	晚寄张十八助教周郎博士	日出晴新田衣吾叹	五言律诗
君居泥沟上，沟浊萍青青。蛙讙桥未扫，蝉嘒门长扃。名秩后千品，诗文齐六经。端来问奇字，为我讲声形。	韩愈	题张十八所居	君沟蛙蝉名诗端为	五言律诗
翻翻江浦荷，而今生在此。擢擢菰叶长，芳根复谁徙。露涵两鲜翠，风荡相磨倚。但取主人知，谁言盆盎是。	韩愈	奉和钱七兄曹长盆池所植	翻而擢芳露风但谁	五言律诗
朝蝇不须驱，暮蚊不可拍。蝇蚊满八区，可尽与相格。得时能几时，与汝恣啖咋。凉风九月到，扫不见踪迹。	韩愈	杂诗四首一	朝暮蝇可得与凉扫	五言律诗
鹊鸣声楂楂，乌噪声擭擭。争鬬庭宇间，持身博弹射。黄鹄能忍饥，两翅久不擘。苍苍云海路，岁晚将无获。	韩愈	杂诗四首二	鹊乌争持黄两苍岁	五言律诗
雀鸣朝营食，鸠鸣暮觅群。独有知时鹤，虽鸣不缘身。喑蝉终不鸣，有抱不列陈。蛙黾鸣无谓，合合祗乱人。	韩愈	杂诗四首四	雀鸠独虽喑有蛙合	五言律诗
浩浩复汤汤，滩声抑更扬。奔流疑激电，惊浪似浮霜。梦觉灯生晕，宵残雨送凉。如何连晓语，一半是思乡。	韩愈	宿龙宫滩	浩滩奔惊梦宵如一	五言律诗
今日是何朝，天晴物色饶。落英千尺堕，游丝百丈飘。泄乳交岩脉，悬流揭浪标。无心思岭北，猿鸟莫相撩。	韩愈	次同冠峡	今天落游泄悬无猿	五言律诗
乞雨女郎魂，炰羞洁且繁。庙开鼯鼠叫，神降越巫言。旱气期销荡，阴官想骏奔。行看五马入，萧飒已随轩。	韩愈	郴州祈雨	乞炰庙神旱阴行萧	五言律诗
郡城朝解缆，江岸暮依村。二女竹上泪，孤臣水底魂。双双归蜇燕，一一叫群猿。回首那闻语，空看别袖翻。	韩愈	晚泊江口	郡江二孤双一回空	五言律诗
新开寒露丛，远比水间红。艳色宁相妒，嘉名偶自同。采江官渡晚，搴木古祠空。愿得勤来看，无令便逐风。	韩愈	木芙蓉	新远艳嘉采搴愿无	五言律诗
秦地吹箫女，湘波鼓瑟妃。佩兰初应梦，奔月竟沦辉。夫族迎魂去，宫官会葬归。从今沁园草，无复更芳菲。	韩愈	梁国惠康公主挽歌二首二	秦湘佩奔夫宫从无	五言律诗
寒食时看度，春游事已违。风光连日直，阴雨半朝归。不见红球上，那论彩索飞。惟将新赐火，向曙着朝衣。	韩愈	寒食直归遇雨	寒春风阴不那惟向	五言律诗
早日羁游所，春风送客归。柳花还漠漠，江燕正飞飞。歌舞知谁在，宾僚逐使非。宋亭池水绿，莫忘蹋芳菲。	韩愈	送李六协律归荆南	早春柳江歌宾宋莫	五言律诗
昔者谁能比，今来事不同。寂寥青草曲，散漫白榆风。架倒藤全落，篱崩竹半空。宁须惆怅立，翻覆本无穷。	韩愈	游城南十六首题韦氏庄	昔今寂散架篱宁翻	五言律诗
一纪尊名正，三时孝养荣。高居朝圣主，厚德载群生。武帐虚中禁，玄堂掩太平。秋天笳鼓歇，松柏遍山鸣。	韩愈	大行皇太后挽歌词三首一	一三高厚武玄秋松	五言律诗
威仪备吉凶，文物杂军容。配地行新祭，因山托故封。凤飞终不返，剑化会相从。无复临长乐，空闻报晓钟。	韩愈	大行皇太后挽歌词三首二	威文配因凤剑无空	五言律诗
追攀万国来，警卫百神陪。画翣登秋殿，容衣入夜台。云随仙驭远，风助圣情哀。只有朝陵日，妆奁一暂开。	韩愈	大行皇太后挽歌词三首三	追警画容云风只妆	五言律诗
雨后来更好，绕池遍青青。柳花闲度竹，菱叶故穿萍。独坐殊未厌，孤斟讵能醒。持竿至日暮，幽咏欲谁听。	韩愈	闲游二首一	雨绕柳菱独孤持幽	五言律诗
兹游苦不数，再到遂经旬。萍盖污池净，藤笼老树新。林乌鸣讶客，岸竹长遮邻。子云祗自守，奚事九衢尘。	韩愈	闲游二首二	兹再萍藤林岸子奚	五言律诗
周楚仍连接，川原乍屈盘。云垂天不暖，尘涨雪犹干。印绶归台室，旌旗别将坛。欲知迎候盛，骑火万星攒。	韩愈	同李二十八夜次襄城	周川云尘印旌欲骑	五言律诗
去年秋露下，羇旅逐东征。今岁春光动，驱驰别上京。饮中相顾色，送后独归情。两地无千里，因风数寄声。	韩愈	送李员外院长分司东都	去羇今驱饮送两因	五言律诗
侯家林馆胜，偶入得垂竿。曲树行藤角，平池散芡盘。羽沉知食驶，缗细觉牵难。聊取夸儿女，榆条系从鞍。	韩愈	独钓四首一	侯偶曲平羽缗聊榆	五言律诗
一迳向池斜，池搪野草花。雨多添柳耳，水长减蒲芽。坐厌亲刑柄，偷来傍钓车。太平公事少，吏隐讵相赊。	韩愈	独钓四首二	一池雨水坐偷太吏	五言律诗
独往南塘上，秋晨景气醒。露排四岸草，风约半池萍。鸟下见人寂，鱼来闻饵馨。所嗟无可召，不得倒吾瓶。	韩愈	独钓四首三	独秋露风鸟鱼所不	五言律诗
秋半百物变，溪鱼去不来。风能坼芡觜，露亦染梨腮。远岫重叠出，寒花散乱开。所期终莫至，日暮与谁回。	韩愈	独钓四首四	秋溪风露远寒所日	五言律诗
老树无枝叶，风霜不复侵。腹穿人可过，皮剥蚁还寻。寄托惟朝菌，依投绝暮禽。犹堪持改火，未肯但空心。	韩愈	枯树	老风腹皮寄依犹未	五言律诗
今夕知何夕，花然锦帐中。自能当雪暖，那肯待春红。黄里排金粟，钗头缀玉虫。更烦将喜事，来报主人公。	韩愈	咏灯花同侯十一	今花自那黄钗更来	五言律诗
祖席洛桥边，亲交共黯然。野晴山簇簇，霜晓菊鲜鲜。书寄相思处，杯衔欲别前。淮阳知不薄，终愿早回船。	韩愈	祖席前字	祖亲野霜书杯淮终	五言律诗
淮南悲木落，而我亦伤秋。况与故人别，那堪羇宦愁。荣华今异路，风雨昔同忧。莫以宜春远，江山多胜游。	韩愈	秋字	淮而况那荣风莫江	五言律诗
凭高试回首，一望豫章城。人由恋德泣，马亦别群鸣。寒日夕始照，风江远渐平。默然都不语，应识此时情。	韩愈	次石头驿寄江西王十中丞阁	凭一人马寒风默应	五言律诗
行行指汉东，暂喜笑言同。雨雪离江上，蒹葭出梦中。面犹含瘴色，眼已见华风。岁暮难相值，酣歌未可终。	韩愈	自袁州还京行次安陆先寄随	行暂雨蒹面眼岁酣	五言律诗
东风花树下，送尔出京城。久抱伤春意，新添惜别情。归来身已病，相见眼还明。更遣将诗酒，谁家逐后生。	韩愈	杏园送张彻侍御归使	东送久新归相更谁	五言律诗
放朝还不报，半路蹋泥归。雨惯曾无节，雷频自失威。见墙生菌遍，忧麦作蛾飞。岁晚偏萧索，谁当救晋饥。	韩愈	雨中寄张博士籍侯主簿喜	放半雨雷见忧岁谁	五言律诗
来朝当路日，承诏改辕时。再领须句国，仍迁少昊司。暖风抽宿麦，清雨卷归旗。赖寄新珠玉，长吟慰我思。	韩愈	奉和兵部张侍郎酬郓州马尚	来承再仍暖清赖长	五言律诗
朗朗闻街鼓，晨起似朝时。翻翻走驿马，春尽是归期。地失嘉禾处，风存蟋蟀辞。暮齿良多感，无事涕垂颐。	韩愈	奉使常山早次太原呈副使吴	朗晨翻春地风暮无	五言律诗
苍苍森八桂，兹地在湘南。江作青罗带，山如碧玉𥮾。户多输翠羽，家自种黄甘。远胜登仙去，飞鸾不假骖。	韩愈	送桂州严大夫同用南字	苍兹江山户家远飞	五言律诗
天平篇什外，政事亦无双。威令加徐土，儒风被鲁邦。清为公论重，宽得士心降。岁晏偏相忆，长谣坐北窗。	韩愈	奉酬天平马十二仆射暇日言	天政威儒清宽岁长	五言律诗
文武功成后，居为百辟师。林园穷胜事，钟鼓乐清时。摆落遗高论，雕镌出小诗。自然无不可，范蠡尔其谁。	韩愈	奉和仆射裴相公感跨恩言志	文居林钟摆雕自范	五言律诗
尽瘁年将久，公今始暂闲。事随忧共减，诗与酒俱还。放意机衡外，收身矢石间。秋台风日迥，正好看前山。	韩愈	和仆射相公朝回见寄	尽公事诗放收秋正	五言律诗
奉使羌池静，临戎汴水安。冲天鹏翅阔，报国剑铓寒。晓日驱征骑，春风咏采兰。谁言臣子道，忠孝两全难。	韩愈	送汴州监军俱文珍	奉临冲报晓春谁忠	五言律诗
四海失巢穴，两都困尘埃。感恩由未报，惆怅空一来。裘破气不暖，马羸鸣且哀。主人情更重，空使剑锋摧。	韩愈	赠河阳李大夫	四两感惆裘马主空	五言律诗
秦客何年驻，仙源此地深。还随蹑凫骑，来访驭风襟。院闭青霞入，松高老鹤寻。犹疑隐形坐，敢起窃桃心。	韩愈	同窦韦寻刘尊师不遇	秦仙还来院松犹敢	五言律诗
夜寒眠半觉，鼓笛闹嘈嘈。暗浪舂楼堞，惊风破竹篙。主人看使范，客子读离骚。闻道松醪贱，何须吝错刀。	韩愈	潭州泊船呈诸公	夜鼓暗惊主客闻何	五言律诗
晓日清明天，夜来嵩少雨。千门尚烟火，九陌无尘土。酒绿河桥春，漏闲宫殿午。游人恋芳草，半犯严城鼓。	李正封	洛阳清明日雨霁	晓夜千九酒漏游半	五言律诗
竹柏风雨过，萧疏台殿凉。石渠写奔溜，金刹照颓阳。鹤飞岩烟碧，鹿鸣涧草香。山僧引清梵，幡盖绕回廊。	李正封	夏游招隐寺暴雨晚晴	竹萧石金鹤鹿山幡	五言律诗
金羁白面郎，何处蹋青来。马娇郎半醉，躞蹀望楼台。似见楼上人，玲珑窗户开。隔花闻一笑，落日不知回。	陈羽	公子行	金何马躞似玲隔落	五言律诗
分命诸侯重，葳蕤绣服香。八蛮治险阻，千骑蹋繁霜。山断旌旗出，天晴剑珮光。还将小戴礼，远出化南方。	陈羽	送戴端公赴容州	分葳八千山天还远	五言律诗
离堂悲楚调，君奏豫章行。愁处雪花白，梦中江水清。扣船歌月色，避浪宿猿声。还作经年别，相思湖草生。	陈羽	送殷华之洪州	离君愁梦扣避还相	五言律诗
东风吹煖气，消散入晴天。渐变池塘色，欲生杨柳烟。蒙茸花向月，潦倒客经年。乡思应愁望，江湖春水连。	陈羽	春日晴原野望	东消渐欲蒙潦乡江	五言律诗
舜欲省蛮陬，南巡非逸游。九山沉白日，二女泣沧洲。目极楚云断，恨连湘水流。至今闻鼓瑟，咽绝不胜愁。	陈羽	湘妃怨	舜南九二目恨至咽	五言律诗
驿使向天西，巡羌复入氐。玉关晴有雪，砂碛雨无泥。落泪军中笛，惊眠塞上鸡。逢春乡思苦，万里草萋萋。	陈羽	冬晚送友人使西蕃	驿巡玉砂落惊逢万	五言律诗
水隔群物远，夜深风起频。霜中千树橘，月下五湖人。听鹤忽忘寝，见山如得邻。明年还到此，共看洞庭春。	陈羽	春园即事	水夜霜月听见明共	五言律诗
桃李有奇质，樗栎无妙姿。皆承庆云沃，一种春风吹。美恶苟同归，喧嚣徒尔为。相将任玄造，聊醉手中卮。	欧阳詹	寓兴	桃樗皆一美喧相聊	五言律诗
惆怅策疲马，孤蓬被风吹。昨东今又西，冉冉长路岐。岁晚树无叶，夜寒霜满枝。旅人恒苦辛，冥寞天何知。	欧阳詹	自淮中却赴洛途中作	惆孤昨冉岁夜旅冥	五言律诗
村店月西出，山林鹎𫛥声。旅灯彻夜席，束囊事晨征。寂寂人尚眠，悠悠天未明。岂无偃息心，所务前有程。	欧阳詹	晨装行	村山旅束寂悠岂所	五言律诗
缥缈空中丝，蒙笼道傍树。翻兹叶间吹，惹破花上露。悠扬丝意去，苒蒻花枝住。何计脱缠绵，天长春日暮。	欧阳詹	新都行	缥蒙翻惹悠苒何天	五言律诗
萧条登古台，回首黄金屋。落叶不归林，高陵永为谷。妆容徒自丽，舞态阅谁目。惆怅𰬸帷空，歌声苦于哭。	欧阳詹	铜雀妓	萧回落高妆舞惆歌	五言律诗
嘉谷不夏熟，大器当晚成。徐生异凡鸟，安得非时鸣。汲汲有所为，驱驱无本情。懿哉苍梧凤，终见排云征。	欧阳詹	徐十八晦落第	嘉大徐安汲驱懿终	五言律诗
客路度年华，故园云未返。悠悠去源水，日日只有远。始叹秋叶零，又看春草晚。寄书南飞鸿，相忆剧乡县。	欧阳詹	春日途中寄故园所亲	客故悠日始又寄相	五言律诗
宁体即云构，方前恒玉食。贫居岂及此，要自怀归忆。在梦关山远，如流岁华逼。明晨首乡路，迢遰孤飞翼。	欧阳詹	蜀中将归留辞韩相公贯之	宁方贫要在如明迢	五言律诗
弭棹已伤别，不堪离绪催。十年一心人，千里同舟来。乡路我尚遥，客游君未回。将何慰两端，互勉临岐杯。	欧阳詹	江夏留别华二	弭不十千乡客将互	五言律诗
三语又为掾，大家闻屈声。多年名下人，四姓江南英。衡岳半天秀，湘潭无底清。何言驱车远，去有蒙庄情。	欧阳詹	送潭州陆户曹之任	三大多四衡湘何去	五言律诗
羸马出都门，修途指江东。关河昨夜雨，草木非春风。矢舍虽未中，璞全终待攻。层霄秋可翔，岂不随高鸿。	欧阳詹	送袁秀才下第归毘陵	羸修关草矢璞层岂	五言律诗
有善伊凉曲，离别在天涯。虚堂正相思，所妙发邻家。声音虽类闻，形影终以遐。因之增远怀，惆怅菖蒲花。	欧阳詹	闻邻舍唱凉州有所思	有离虚所声形因惆	五言律诗
幷州汾上阁，登望似吴阊。贯郭河通路，萦村水逼乡。城槐临枉渚，巷市接飞梁。莫论江湖思，南人正断肠。	欧阳詹	陪太原郑行军中丞登汾上阁	幷登贯萦城巷莫南	五言律诗
不负人间累，栖身任所从。灰心闻密行，菜色见羸容。幻世方同悟，深居愿继踪。孤云与禅诵，到后在何峰。	欧阳詹	送少微上人归德峰	不栖灰菜幻深孤到	五言律诗
无机成旅逸，中夜上江楼。云尽月如练，水凉风似秋。凫声闻梦泽，黛色上昭丘。不远人情在，良宵恨独游。	欧阳詹	荆南夏夜水楼怀昭丘直上人	无中云水凫黛不良	五言律诗
中宵天色净，片月出沧洲。皎洁临孤岛，婵娟入乱流。应同故园夜，独起异乡愁。那得修蓬转，从君上庾楼。	欧阳詹	旅次舟中对月寄姜公	中片皎婵应独那从	五言律诗
十上书仍寝，如流岁又迁。望家思献寿，算甲恨长年。虚牖传寒柝，孤灯照绝编。谁应问穷辙，泣尽更潸然。	欧阳詹	除夜长安客舍	十如望算虚孤谁泣	五言律诗
宝塔过千仞，登临尽四维。毫端分马颊，墨点辨蛾眉。地迥风弥紧，天长日久迟。因高欲有赋，远意惨生悲。	欧阳詹	早秋登慈恩寺塔	宝登毫墨地天因远	五言律诗
西寺碧云端，东溟白雪团。年来一夜玩，君在半天看。素魄当怀上，清光在下寒。宜裁济江什，有阻惠连欢。	欧阳詹	太原和严长官八月十五日夜	西东年君素清宜有	五言律诗
客路重阳日，登高寄上楼。风烟今令节，台阁古雄州。泛菊聊斟酒，持萸懒插头。情人共惆怅，良久不同游。	欧阳詹	九日广陵同陈十五先辈登高	客登风台泛持情良	五言律诗
弭棹历尘迹，悄然关我情。伊无昔时节，岂有今日名。辞贵不辞贱，是心谁复行。钦哉此溪曲，永独古风清。	欧阳詹	题严光钓台	弭悄伊岂辞是钦永	五言律诗
偕隐有贤亲，岷南四十春。栖云自匪石，观国暂同尘。就养思儿戏，延年爱鸟伸。还看谢时去，有类颍阳人。	欧阳詹	送高士安下第归岷南宁觐	偕岷栖观就延还有	五言律诗
投荒垂一纪，新诏下荆扉。疑比庄周梦，情如苏武归。赐环留逸响，五马助征𬴂。不羡衡阳雁，春来前后飞。	柳宗元	朗州窦常员外寄刘二十八诗	投新疑情赐五不春	五言律诗
驱车方向阙，回首一临川。多垒非余耻，无谋终自怜。乱松知野寺，余雪记山田。惆怅樵渔事，今还又落然。	柳宗元	北还登汉阳北原题临川驿	驱回多无乱余惆今	五言律诗
水上鹄已去，亭中鸟又鸣。辞因使楚重，名为救齐成。荒垅遽千古，羽觞难再倾。刘伶今日意，异代是同声。	柳宗元	善谑驿和刘梦得酹淳于先生	水亭辞名荒羽刘异	五言律诗
孤松停翠盖，托根临广路。不以险自防，遂为明所误。幸逢仁惠意，重此藩篱护。犹有半心存，时将承雨露。	柳宗元	商山临路有孤松往来斫以为	孤托不遂幸重犹时	五言律诗
连璧本难双，分符刺小邦。崩云下漓水，劈箭上浔江。负弩啼寒狖，鸣枹惊夜狵。遥怜郡山好，谢守但临窗。	柳宗元	答刘连州邦字	连分崩劈负鸣遥谢	五言律诗
鹓鸿念旧行，虚馆对芳塘。落日明朱槛，繁花照羽觞。泉归沧海近，树入楚山长。荣贱俱为累，相期在故乡。	柳宗元	酬徐二中丞普宁郡内池馆即	鹓虚落繁泉树荣相	五言律诗
柳州柳刺史，种柳柳江边。谈笑为故事，推移成昔年。垂阴当覆地，耸干会参天。好作思人树，惭无惠化传。	柳宗元	种柳戏题	柳种谈推垂耸好惭	五言律诗
丘山仰德耀，天路下征𬴂。梦喜三刀近，书嫌五载违。凝情江月落，属思岭云飞。会入司徒府，还邀周掾归。	柳宗元	奉和周二十丈酬郴州侍郎衡	丘天梦书凝属会还	五言律诗
新沐换轻帻，晓池风露清。自谐尘外意，况与幽人行。霞散众山迥，天高数雁鸣。机心付当路，聊适羲皇情。	柳宗元	旦携谢山人至愚池	新晓自况霞天机聊	五言律诗
久为簪组累，幸此南夷谪。闲依农圃邻，偶似山林客。晓耕翻露草，夜榜响溪石。来往不逢人，长歌楚天碧。	柳宗元	溪居	久幸闲偶晓夜来长	五言律诗
悠悠雨初霁，独绕清溪曲。引杖试荒泉，解带围新竹。沉吟亦何事，寂寞固所欲。幸此息营营，啸歌静炎燠。	柳宗元	夏初雨后寻愚溪	悠独引解沉寂幸啸	五言律诗
屏居负山郭，岁暮惊离索。野迥樵唱来，庭空烧烬落。世纷因事远，心赏随年薄。默默谅何为，徒成今与昨。	柳宗元	郊居岁暮	屏岁野庭世心默徒	五言律诗
杪秋霜露重，晨起行幽谷。黄叶覆溪桥，荒村唯古木。寒花疏寂历，幽泉微断续。机心久已忘，何事惊麋鹿。	柳宗元	秋晓行南谷经荒村	杪晨黄荒寒幽机何	五言律诗
觉闻繁露坠，开户临西园。寒月上东岭，泠泠疏竹根。石泉远逾响，山鸟时一喧。倚楹遂至旦，寂寞将何言。	柳宗元	中夜起望西园值月上	觉开寒泠石山倚寂	五言律诗
平野春草绿，晓莺啼远林。日晴潇湘渚，云断岣嵝岑。仙驾不可望，世途非所任。凝情空景慕，万里苍梧阴。	柳宗元	零陵春望	平晓日云仙世凝万	五言律诗
弱植不盈尺，远意驻蓬瀛。月寒空堦曙，幽梦彩云生。粪壤擢珠树，莓苔插琼英。芳根閟颜色，徂岁为谁荣。	柳宗元	新植海石榴	弱远月幽粪莓芳徂	五言律诗
有美不自蔽，安能守孤根。盈盈湘西岸，秋至风露繁。丽影别寒水，秾芳委前轩。芰荷谅难杂，反此生高原。	柳宗元	湘岸移木芙蓉植龙兴精舍	有安盈秋丽秾芰反	五言律诗
早梅发高树，迥映楚天碧。朔吹飘夜香，繁霜滋晓白。欲为万里赠，杳杳山水隔。寒英坐销落，何用慰远客。	柳宗元	早梅	早迥朔繁欲杳寒何	五言律诗
橘柚怀贞质，受命此炎方。密林耀朱绿，晚岁有余芳。殊风限清汉，飞雪滞故乡。攀条何所叹，北望熊与湘。	柳宗元	南中荣橘柚	橘受密晚殊飞攀北	五言律诗
晚英值穷节，绿润含朱光。以兹正阳色，窈窕凌清霜。远物世所重，旅人心独伤。回晖眺林际，摵摵无遗芳。	柳宗元	红蕉	晚绿以窈远旅回摵	五言律诗
梅实迎时雨，苍茫值晚春。愁深楚猿夜，梦断越鸡晨。海雾连南极，江云暗北津。素衣今尽化，非为帝京尘。	柳宗元	梅雨	梅苍愁梦海江素非	五言律诗
旭日照寒野，鸒斯起蒿莱。啁啾有余乐，飞舞西陵隈。回风旦夕至，零叶委陈荄。所栖不足恃，鹰隼纵横来。	柳宗元	感遇二首二	旭鸒啁飞回零所鹰	五言律诗
团扇复团扇，奉君清暑殿。秋风入庭树，从此不相见。上有乘鸾女，苍苍虫网遍。明年入怀袖，别是机中练。	刘禹锡	相和歌辞团扇郎	团奉秋从上苍明别	五言律诗
朝辞官军驿，前望顺阳路。野水啮荒坟，秋虫镂宫树。曾闻天宝末，胡马西南骛。城守鲁将军，拔城从此去。	刘禹锡	顺阳歌	朝前野秋曾胡城拔	五言律诗
莫猺自生长，名字无符籍。市易杂鲛人，婚姻通木客。星居占泉眼，火种开山脊。夜渡千仞溪，含沙不能射。	刘禹锡	莫猺歌	莫名市婚星火夜含	五言律诗
蛮语钩辀音，蛮衣斑斓布。熏狸掘沙鼠，时节祠盘瓠。忽逢乘马客，恍若惊麏顾。腰斧上高山，意行无旧路。	刘禹锡	蛮子歌	蛮蛮熏时忽恍腰意	五言律诗
悠悠飞走情，同乐在阳和。岁中三百日，常恐风雨多。天人信遐远，时节易蹉跎。洞房有明烛，无乃酣且歌。	刘禹锡	苦雨行	悠同岁常天时洞无	五言律诗
朝阳有鸣凤，不闻千万祀。𫛸鴂摧众芳，晨间先入耳。秋风白露晞，从是尔啼时。如何上春日，唧唧满庭飞。	刘禹锡	𫛸鴂吟	朝不𫛸晨秋从如唧	五言律诗
兴云感阴气，疾足如见机。晴来意态行，有若功成归。葱茏含晚景，洁白凝秋晖。夜深度银汉，漠漠仙人衣。	刘禹锡	观云篇	兴疾晴有葱洁夜漠	五言律诗
前时送君去，挥手青门桥。路转不相见，犹闻马萧萧。今得出关书，行程日已遥。春还迟君至，共结芳兰苕。	刘禹锡	别友人后得书因以诗赠	前挥路犹今行春共	五言律诗
高斋洒寒水，是夕山僧至。玄牝无关锁，琼书舍文字。灯明香满室，月午霜凝地。语到不言时，世间人尽睡。	刘禹锡	送惟良上人	高是玄琼灯月语世	五言律诗
吾王昔游幸，离宫云际开。朱旗迎夏早，凉轩避暑来。汤饼赐都尉，寒冰颁上才。龙髯不可望，玉座生尘埃。	刘禹锡	翠微寺有感	吾离朱凉汤寒龙玉	五言律诗
山鸡临清镜，石燕赴遥津。何如上客会，长袖入华茵。体轻似无骨，观者皆耸神。曲尽回身处，层波犹注人。	刘禹锡	观柘枝舞二首二	山石何长体观曲层	五言律诗
少年负志气，信道不从时。只言绳自直，安知室可欺。百胜难虑敌，三折乃良医。人生不失意，焉能慕知己。	刘禹锡	学阮公体三首一	少信只安百三人焉	五言律诗
朔风悲老骥，秋霜动鸷禽。出门有远道，平野多层阴。灭没驰绝塞，振迅拂华林。不因感衰节，安能激壮心。	刘禹锡	学阮公体三首二	朔秋出平灭振不安	五言律诗
昔贤多使气，忧国不谋身。目览千载事，心交上古人。侯门有仁义，灵台多苦辛。不学腰如磬，徒使甑生尘。	刘禹锡	学阮公体三首三	昔忧目心侯灵不徒	五言律诗
秋次池上馆，林塘照南荣。尘衣纷未解，幽思浩已盈。风莲坠故萼，露菊含晚英。恨为一夕客，愁听晨鸡鸣。	刘禹锡	秋晚题湖城驿池上亭	秋林尘幽风露恨愁	五言律诗
圣言贵忠恕，至道重观身。法在何所恨，色相斯为仁。良时难久恃，阴谪岂无因。寂寞韶阳庙，魂归不见人。	刘禹锡	读张曲江集作	圣至法色良阴寂魂	五言律诗
终朝对尊酒，嗜兴非嗜甘。终日偶众人，纵言不纵谈。世情闲静见，药性病多谙。寄谢嵇中散，予无甚不堪。	刘禹锡	偶作二首一	终嗜终纵世药寄予	五言律诗
万卷堆床书，学者识其真。万里长江水，征夫渡要津。养生非但药，悟佛不因人。燕石何须辨，逢时即至珍。	刘禹锡	偶作二首二	万学万征养悟燕逢	五言律诗
车音想辚辚，不见綦下尘。可怜平阳第，歌舞娇青春。金屋容色在，文园词赋新。一朝复得幸，应知失意人。	刘禹锡	咏古二首有所寄一	车不可歌金文一应	五言律诗
寂寥照镜台，遗基古南阳。真人昔来游，翠凤相随翔。目成在桑野，志遂贮椒房。岂无三千女，初心不可忘。	刘禹锡	咏古二首有所寄二	寂遗真翠目志岂初	五言律诗
先生见尧心，相与去九有。斯民既已治，我得安林薮。道为自然贵，名是无穷寿。瑶坛在此山，识者常回首。	刘禹锡	善卷坛下作	先相斯我道名瑶识	五言律诗
马踏尘上霜，月明江头路。行人朝气锐，宿鸟相辞去。流水隔远村，缦山多红树。悠悠关塞内，往来无闲步。	刘禹锡	途中早发	马月行宿流缦悠往	五言律诗
东南倚盖卑，维岳资柱石。前当祝融居，上拂朱鸟翮。青冥结精气，磅礴宣地脉。还闻肤寸阴，能致弥天泽。	刘禹锡	望衡山	东维前上青磅还能	五言律诗
朗朗鹍鸡弦，华堂夜多思。帘外雪已深，座中人半醉。翠蛾发清响，曲尽有余意。酌我莫忧狂，老来无逸气。	刘禹锡	冬夜宴河中李相公中堂命筝	朗华帘座翠曲酌老	五言律诗
忆昨与故人，湘江岸头别。我马映林嘶，君帆转山灭。马嘶循古道，帆灭如流电。千里江蓠春，故人今不见。	刘禹锡	重至衡阳伤柳仪曹	忆湘我君马帆千故	五言律诗
邑邑何邑邑，长沙地卑湿。楼上见春多，花前恨风急。猿愁肠断叫，鹤病翘趾立。牛衣独自眠，谁哀仲卿泣。	刘禹锡	谪居悼往二首一	邑长楼花猿鹤牛谁	五言律诗
郁郁何郁郁，长安远如日。终日念乡关，燕来鸿复还。潘岳岁寒思，屈平憔悴颜。殷勤望归路，无雨即登山。	刘禹锡	谪居悼往二首二	郁长终燕潘屈殷无	五言律诗
今宵帝城月，一望雪相似。遥想洛阳城，清光正如此。知君当此夕，亦望镜湖水。展转相忆心，月明千万里。	刘禹锡	月夜忆乐天兼寄微之	今一遥清知亦展月	五言律诗
暑退人体轻，雨余天色改。荷珠贯索断，竹粉残妆在。高僧扫室请，逸客登楼待。槐柳渐萧疏，闲门少光彩。	刘禹锡	和乐天秋凉闲卧	暑雨荷竹高逸槐闲	五言律诗
弥年不得意，新岁又如何。念昔同游者，而今有几多。以闲为自在，将寿补蹉跎。春色无情故，幽居亦见过。	刘禹锡	岁夜咏怀	弥新念而以将春幽	五言律诗
公府想无事，西池秋水清。去年为狎客，永日奉高情。况有台上月，如闻云外笙。不知桑落酒，今岁与谁倾。	刘禹锡	秋日书怀寄河南王尹	公西去永况如不今	五言律诗
结构得奇势，朱门交碧浔。外来始一望，写尽平生心。日轩漾波影，月砌镂松阴。几度欲归去，回眸情更深。	刘禹锡	海阳十咏吏隐亭	结朱外写日月几回	五言律诗
迥破林烟出，俯窥石潭空。波摇杏梁日，松韵碧窗风。隔水生别岛，带桥如断虹。九疑南面事，尽入寸眸中。	刘禹锡	海阳十咏切云亭	迥俯波松隔带九尽	五言律诗
芳幄覆云屏，石奁开碧镜。支流日飞洒，深处自疑莹。潜去不见迹，清音常满听。有时病朝酲，来此心神醒。	刘禹锡	海阳十咏云英潭	芳石支深潜清有来	五言律诗
潇洒青林际，夤缘碧潭隈。淙流冒石下，轻波触砌回。香风逼人度，幽花覆水开。故令无四壁，晴夜月光来。	刘禹锡	海阳十咏玄览亭	潇夤淙轻香幽故晴	五言律诗
楚客忆关中，疏溪想汾水。萦纡非一曲，意态如千里。倒影罗文动，微波笑颜起。君今赐环归，何人承玉趾。	刘禹锡	海阳十咏裴溪	楚疏萦意倒微君何	五言律诗
晶晶掷岩端，洁光如可把。琼枝曲不折，云片晴犹下。石坚激清响，叶动承余洒。前时明月中，见是银河泻。	刘禹锡	海阳十咏飞练瀑	晶洁琼云石叶前见	五言律诗
潆渟幽壁下，深净如无力。风起不成文，月来同一色。地灵草木瘦，人远烟霞逼。往往疑列仙，围碁在岩侧。	刘禹锡	海阳十咏蒙池	潆深风月地人往围	五言律诗
飞流透嵌隙，喷洒如丝棼。含晕迎初旭，翻光破夕曛。余波绕石去，碎响隔溪闻。却望琼沙际，逶迤见脉分。	刘禹锡	海阳十咏棼丝瀑	飞喷含翻余碎却逶	五言律诗
流水绕双岛，碧溪相并深。浮花拥曲处，远影落中心。闲鹭久独立，曝龟惊复沉。苹风有时起，满谷箫韶音。	刘禹锡	海阳十咏双溪	流碧浮远闲曝苹满	五言律诗
溅溅漱幽石，注入团圆处。有如常满杯，承彼清夜露。岩曲月斜照，林寒春晚煦。游人不敢触，恐有蛟龙护。	刘禹锡	海阳十咏月窟	溅注有承岩林游恐	五言律诗
故人日已远，窗下尘满琴。坐对一撙酒，恨多无力斟。幕疏萤色迥，露重月华深。万境与群籁，此时情岂任。	刘禹锡	缺题	故窗坐恨幕露万此	五言律诗
为问游春侣，春情何处寻。花含欲语意，草有鬬生心。雨频催发色，云轻不作阴。纵令无月夜，芳兴暗中深。	刘禹锡	春有情篇	为春花草雨云纵芳	五言律诗
河鼓灵旗动，嫦娥破镜斜。满空天是幕，徐转斗为车。机罢犹安石，桥成不碍槎。谁知观津女，竟夕望云涯。	刘禹锡	七夕二首一	河嫦满徐机桥谁竟	五言律诗
天衢启云帐，神驭上星桥。初喜渡河汉，频惊转斗杓。余霞张锦幛，轻电闪红绡。非是人间世，还悲后会遥。	刘禹锡	七夕二首二	天神初频余轻非还	五言律诗
边马萧萧鸣，边风满碛生。暗添弓箭力，斗上鼓鼙声。袭月寒晕起，吹云阴阵成。将军占气候，出号夜翻营。	刘禹锡	边风行	边边暗斗袭吹将出	五言律诗
霜简映金章，相辉同舍郎。天威巡虎落，星使出鸳行。尊俎成全策，京坻阅见粮。归来虏尘灭，画地奏明光。	刘禹锡	送工部萧郎中刑部李郎中并	霜相天星尊京归画	五言律诗
兄弟尽鸳鸾，归心切问安。贪荣五彩服，遂挂两梁冠。侍膳曾调鼎，循陔更握兰。从今别君后，长忆德星看。	刘禹锡	送太常萧博士弃官归养赴东	兄归贪遂侍循从长	五言律诗
祖帐临周道，前旌指晋城。午桥群吏散，亥字老人迎。诗酒同行乐，别离方见情。从此洛阳社，吟咏属书生。	刘禹锡	送河南皇甫少尹赴绛州	祖前午亥诗别从吟	五言律诗
束简下延阁，买符驱短辕。同人惜分袂，结念醉芳樽。切切别弦急，萧萧征骑烦。临岐无限意，相视却忘言。	刘禹锡	发华州留别张侍御	束买同结切萧临相	五言律诗
洛阳天坛上，依稀似玉京。夜分先见日，月静远闻笙。云路将鸡犬，丹台有姓名。古来成道者，兄弟亦同行。	刘禹锡	奉送家兄归王屋山隐居二首	洛依夜月云丹古兄	五言律诗
春来山事好，归去亦逍遥。水净苔莎色，露香芝术苗。登台吸瑞景，飞步翼神飙。愿荐埙篪曲，相将学玉箫。	刘禹锡	奉送家兄归王屋山隐居二首	春归水露登飞愿相	五言律诗
翩翩马上郎，驱传渡三湘。橘树沙洲暗，松醪酒肆香。素风传竹帛，高价聘琳琅。楚水多兰芷，何人事搴芳。	刘禹锡	送王师鲁协律赴湖南使幕	翩驱橘松素高楚何	五言律诗
绿树满褒斜，西南蜀路赊。驿门临白草，县道入黄花。相府开油幕，门生逐绛纱。行看布政后，还从入京华。	刘禹锡	送赵中丞自司金郎转官参山	绿西驿县相门行还	五言律诗
世业嵩山隐，云深无四邻。药炉烧姹女，酒瓮贮贤人。晚日华阴雾，秋风函谷尘。送君从此去，铃阁少谈宾。	刘禹锡	送卢处士归嵩山别业	世云药酒晚秋送铃	五言律诗
绿野芳城路，残春柳絮飞。风鸣骕骦马，日照老莱衣。洛苑鱼书至，江村雁户归。相思望淮水，双鲤不应稀。	刘禹锡	洛中送崔司业使君扶侍赴唐	绿残风日洛江相双	五言律诗
谁怜相门子，不语望秋山。生长绮纨内，辛勤笔砚间。荣亲在名字，好学弃官班。伫俟明年桂，高堂开笑颜。	刘禹锡	送李友路秀才赴举	谁不生辛荣好伫高	五言律诗
衔命出尚书，新恩换使车。汉庭无右者，梁苑重归欤。又食建业水，曾依京口居。共经何限事，宾主两如初。	刘禹锡	送从弟郎中赴浙西	衔新汉梁又曾共宾	五言律诗
重叠稽亭路，山僧归独行。远峰斜日影，本寺旧钟声。徒侣问新事，烟云怆别情。应夸乞食处，踏遍凤凰城。	刘禹锡	送元上人归稽亭	重山远本徒烟应踏	五言律诗
穷巷唯秋草，高僧独扣门。相欢如旧识，问法到无言。水为风生浪，珠非尘可昏。悟来皆是道，此别不销魂。	刘禹锡	赠别君素上人诗	穷高相问水珠悟此	五言律诗
师在白云乡，名登善法堂。十方传句偈，八部会坛场。飞锡无定所，宝书留旧房。唯应衔果雁，相送至衡阳。	刘禹锡	送深法师游南岳	师名十八飞宝唯相	五言律诗
师逢吴兴守，相伴住禅扃。春雨同栽树，秋灯对讲经。庐山曾结社，桂水远扬舲。话旧还惆怅，天南望柳星。	刘禹锡	赠别约师	师相春秋庐桂话天	五言律诗
看画长廊遍，寻僧一径幽。小池兼鹤净，古木带蝉秋。客至茶烟起，禽归讲席收。浮杯明日去，相望水悠悠。	刘禹锡	秋日过鸿举法师寺院便送归	看寻小古客禽浮相	五言律诗
紫陌夜来雨，南山朝下看。戟枝迎日动，阁影助松寒。瑞气转绡縠，游光泛波澜。御沟新柳色，处处拂归鞍。	刘禹锡	春日退朝	紫南戟阁瑞游御处	五言律诗
天地英雄气，千秋尚凛然。势分三足鼎，业复五铢钱。得相能开国，生儿不象贤。凄凉蜀故妓，来舞魏宫前。	刘禹锡	蜀先主庙	天千势业得生凄来	五言律诗
仙院御沟东，今来事不同。门开青草日，楼闭绿杨风。将犬升天路，披云赴月宫。武皇曾驻跸，亲问主人翁。	刘禹锡	经东都安国观九仙公主旧院	仙今门楼将披武亲	五言律诗
轩皇传上略，蜀相运神机。水落龙蛇出，沙平鹅鹳飞。波涛无动势，鳞介避余威。会有知兵者，临流指是非。	刘禹锡	观八阵图	轩蜀水沙波鳞会临	五言律诗
天将今夜月，一遍洗寰瀛。暑退九霄净，秋澄万景清。星辰让光彩，风露发晶英。能变人间世，翛然是玉京。	刘禹锡	八月十五日夜玩月	天一暑秋星风能翛	五言律诗
长安铜雀鸣，秋稼与云平。玉烛调寒暑，金风报顺成。川原呈上瑞，恩泽赐闲行。欲反重城掩，犹闻歌吹声。	刘禹锡	太和戊申岁大有年诏赐百僚	长秋玉金川恩欲犹	五言律诗
潮满冶城渚，日斜征虏亭。蔡洲新草绿，幕府旧烟青。兴废由人事，山川空地形。后庭花一曲，幽怨不堪听。	刘禹锡	金陵怀古	潮日蔡幕兴山后幽	五言律诗
日午树阴正，独吟池上亭。静看蜂教诲，闲想鹤仪形。法酒调神气，清琴入性灵。浩然机已息，几杖复何铭。	刘禹锡	昼居池上亭独吟	日独静闲法清浩几	五言律诗
早忝金马客，晚为商洛翁。知名四海内，多病一生中。举世往还尽，何人心事同。几时登岘首，恃旧揖三公。	刘禹锡	分司东都蒙襄阳李司徒相公	早晚知多举何几恃	五言律诗
册命出宸衷，官仪自古崇。特膺平土拜，光赞格天功。再佩扶阳印，常乘鲍氏骢。七贤遗老在，犹得咏清风。	刘禹锡	门下相公荣加册命天下同欢	册官特光再常七犹	五言律诗
劳动诸贤者，同来问病夫。添炉烹雀舌，洒水净龙须。身是芭蕉喻，行须筇竹扶。医王有妙药，能乞一丸无。	刘禹锡	病中一二禅客见问因以谢之	劳同添洒身行医能	五言律诗
长泊起秋色，空江涵霁晖。暮霞千万状，宾鸿次第飞。古戍见旗迥，荒村闻犬稀。轲峨艑上客，劝酒夜相依。	刘禹锡	秋江晚泊	长空暮宾古荒轲劝	五言律诗
鹰至感风候，霜余变林麓。孤颿带日来，寒江转沙曲。戍摇旗影动，津晚橹声促。月上彩霞收，渔歌远相续。	刘禹锡	步出武陵东亭临江寓望	鹰霜孤寒戍津月渔	五言律诗
候吏立沙际，田家连竹溪。枫林社日鼓，茅屋午时鸡。鹊噪晚禾地，蝶飞秋草畦。驿楼宫树近，疲马再三嘶。	刘禹锡	秋日送客至潜水驿	候田枫茅鹊蝶驿疲	五言律诗
视事画屏中，自称三癖翁。管弦泛春渚，旌斾拂晴虹。酒对青山月，琴韵白苹风。会书团扇上，知君文字工。	刘禹锡	湖州崔郎中曹长寄三癖诗自	视自管旌酒琴会知	五言律诗
籍通金马门，家在铜𫘞陌。省闼昼无尘，宫树朝凝碧。荒街浅深辙，古渡潺湲石。唯有嵩丘云，堪夸早朝客。	刘禹锡	为郎分司寄上都同舍	籍家省宫荒古唯堪	五言律诗
独上百尺楼，目穷思亦愁。初日遍露草，野田荒悠悠。尘息长道白，林清宿烟收。回首云深处，永怀乡旧游。	刘禹锡	登陕州北楼却忆京师亲友	独目初野尘林回永	五言律诗
中庭望启明，促促事晨征。寒树鸟初动，霜桥人未行。水流白烟起，日上彩霞生。隐士应高枕，无人问姓名。	刘禹锡	途中早发	中促寒霜水日隐无	五言律诗
雪霁太阳津，城池表里春。河流添马颊，原色动龙鳞。万里独归客，一杯逢故人。登高向西望，关路正飞尘。	刘禹锡	陕州河亭陪韦五大夫雪后眺	雪城河原万一登关	五言律诗
借问池台主，多居要路津。千金买绝境，永日属闲人。竹径萦纡入，花林委曲巡。斜阳众客散，空锁一园春。	刘禹锡	城东闲游	借多千永竹花斜空	五言律诗
十年江海守，旦夕有归心。及此西还日，空成东武吟。花间数杯酒，月下一张琴。闻说功名事，依前惜寸阴。	刘禹锡	罢郡归洛阳闲居	十旦及空花月闻依	五言律诗
芦苇晚风起，秋江鳞甲生。残霞忽变色，游雁有余声。戍鼓音响绝，渔家灯火明。无人能咏史，独自月中行。	刘禹锡	晚泊牛渚	芦秋残游戍渔无独	五言律诗
宴坐白云端，清江直下看。来人望金刹，讲席绕香坛。虎啸夜林动，鼍鸣秋涧寒。众音徒起灭，心在净中观。	刘禹锡	宿诚禅师山房题赠二首一	宴清来讲虎鼍众心	五言律诗
不出孤峰上，人间四十秋。视身如传舍，阅世似东流。法为因缘立，心从次第修。中宵问真偈，有住是吾忧。	刘禹锡	宿诚禅师山房题赠二首二	不人视阅法心中有	五言律诗
前年牧锦城，马蹋血泥行。千里追戎首，三军许勇名。残兵疑鹤唳，空垒辩乌声。一误云中级，南游湘水清。	刘禹锡	赠澧州高大夫司马霞[寓]	前马千三残空一南	五言律诗
繁露传家学，青莲译梵书。火风乖四大，文字废三余。欹枕昼眠静，折巾秋鬓疏。武皇思视草，谁许茂陵居。	刘禹锡	闻董评事疾因以书赠	繁青火文欹折武谁	五言律诗
蚤花常犯寒，繁实常苦酸。何事上春日，坐令芳意阑。夭桃定相笑，游妓肯回看。君问调金鼎，方知正味难。	刘禹锡	咏庭梅寄人	蚤繁何坐夭游君方	五言律诗
出震清多难，乘时播大钧。操弦调六气，挥翰动三辰。运偶升天日，哀深率土人。瑶池无辙迹，谁见属车尘。	刘禹锡	德宗神武孝文皇帝挽歌二首	出乘操挥运哀瑶谁	五言律诗
凤翣拥铭旌，威迟异吉行。汉仪陈秘器，楚挽咽繁声。驻綍辞清庙，凝笳背直城。唯应留内传，知是向蓬瀛。	刘禹锡	德宗神武孝文皇帝挽歌二首	凤威汉楚驻凝唯知	五言律诗
宝历方无限，仙期忽有涯。事亲崇汉礼，传圣法殷家。晚出芙蓉阙，春归棠棣华。玉轮今日动，不是画云车。	刘禹锡	敬宗睿武昭愍孝皇帝挽歌三	宝仙事传晚春玉不	五言律诗
任贤劳梦寐，登位富春秋。欲遂东人幸，宁虞杞国忧。长杨收羽骑，太液泊龙舟。惟有衣冠在，年年怆月游。	刘禹锡	敬宗睿武昭愍孝皇帝挽歌三	任登欲宁长太惟年	五言律诗
讲学金华殿，亲畊钩盾田。侍臣容谏猎，方士信求仙。虹影俄侵日，龙髯不上天。空余水银海，长照夜灯前。	刘禹锡	敬宗睿武昭愍孝皇帝挽歌三	讲亲侍方虹龙空长	五言律诗
继体三才理，承颜九族亲。禹功留海内，殷历付天伦。调露曲常在，秋风词尚新。本支方百代，先让棣华春。	刘禹锡	文宗元圣昭献孝皇帝挽歌三	继承禹殷调秋本先	五言律诗
月落宫车动，风凄仪杖闲。路唯瞻凤翣，人尚想龙颜。御宇方无事，乘云遂不还。圣情悲望处，沉日下西山。	刘禹锡	文宗元圣昭献孝皇帝挽歌三	月风路人御乘圣沉	五言律诗
享国十五载，升天千万年。龙镳仙路远，骑吹礼容全。日下初陵外，人悲旧剑前。周南有遗老，掩泪望秦川。	刘禹锡	文宗元圣昭献孝皇帝挽歌三	享升龙骑日人周掩	五言律诗
雕弓封旧国，黑弰继前功。十年镇南雍，九命作司空。池台乐事尽，箫鼓葬仪雄。一代英豪气，晓散白杨风。	刘禹锡	故相国燕国公于司空挽歌二	雕黑十九池箫一晓	五言律诗
阴山贵公子，来葬五陵西。前马悲无主，犹带朔风嘶。汉水晋山郭，襄杨白铜鞮。至今有遗爱，日暮人凄凄。	刘禹锡	故相国燕国公于司空挽歌二	阴来前犹汉襄至日	五言律诗
邺下杀才子，苍茫冤气凝。枯杨映漳水，野火上西陵。马鬣今无所，龙门昔共登。何人为吊客，唯是有青蝇。	刘禹锡	伤丘中丞	邺苍枯野马龙何唯	五言律诗
五驱龙虎节，一入凤凰池。令尹自无喜，羊公人不疑。天归京兆日，叶下洞庭时。湘水秋风至，凄凉吹素旗。	刘禹锡	河南观察使故相国袁公挽歌	五一令羊天叶湘凄	五言律诗
丹旐发江皋，人悲雁亦号。湘南罢亥市，汉上改词曹。表墓双碑立，尊名一字褒。尝闻平楚狱，为报里门高。	刘禹锡	河南观察使故相国袁公挽歌	丹人湘汉表尊尝为	五言律诗
返葬三千里，荆衡达帝畿。逢人即故吏，拜奠尽沾衣。地得青乌相，宾惊白鹤飞。五公碑尚在，今日亦同归。	刘禹锡	河南观察使故相国袁公挽歌	返荆逢拜地宾五今	五言律诗
子侯一日病，滕公千载归。门庭怆已变，风物澹无辉。群吏谒新府，旧宾沾素衣。歌堂忽暮哭，贺雀尽惊飞。	刘禹锡	哭王仆射相公	子滕门风群旧歌贺	五言律诗
韦公八十余，位至六尚书。五福唯无富，一生谁得如。桂枝攀最久，兰省出仍初。海内时流尽，何人动素车。	刘禹锡	伤韦宾客	韦位五一桂兰海何	五言律诗
故池春又至，一到一伤情。雁鹜群犹下，蛙螟衣已生。竹丛身后长，台势雨来倾。六尺孤安在，人间未有名。	刘禹锡	再经故元九相公宅池上作	故一雁蛙竹台六人	五言律诗
征徒出灞涘，回首伤如何。故人云雨散，满目山川多。行车无停轨，流景同迅波。前欢渐成昔，感叹益劳歌。	刘禹锡	请告东归发灞桥却寄诸僚友	征回故满行流前感	五言律诗
左迁凡二纪，重见帝城春。老大归朝客，平安出岭人。每行经旧处，却想似前身。不改南山色，其余事事新。	刘禹锡	初至长安	左重老平每却不其	五言律诗
楚泽雪初霁，楚城春欲归。清淮变寒色，远树含清晖。原野已多思，风霜潜减威。与君同旅雁，北向刷毛衣。	刘禹锡	岁杪将发楚州呈乐天	楚楚清远原风与北	五言律诗
寂寞一双鹤，主人在西京。故巢吴苑树，深院洛阳城。徐引竹间步，远含云外情。谁怜好风月，邻舍夜吹笙。	刘禹锡	鹤叹二首一	寂主故深徐远谁邻	五言律诗
丹顶宜承日，霜翎不染泥。爱池能久立，看月未成栖。一院春草长，三山归路迷。主人朝谒早，贪养汝南鸡。	刘禹锡	鹤叹二首二	丹霜爱看一三主贪	五言律诗
蝉声未发前，已自感流年。一入凄凉耳，如闻断续弦。晴清依露叶，晚急畏霞天。何事秋卿咏，逢时亦悄然。	刘禹锡	答白刑部闻新蝉	蝉已一如晴晚何逢	五言律诗
皎皎华亭鹤，来随太守船。青云意长在，沧海别经年。留滞清洛苑，裴回明月天。何如凤池上，双舞入祥烟。	刘禹锡	和裴相公寄白侍郎求双鹤	皎来青沧留裴何双	五言律诗
南岭见秋雪，千门生早寒。闲时驻马望，高处卷帘看。雾散琼枝出，日斜铅粉残。偏宜曲江上，倒影入清澜。	刘禹锡	终南秋雪	南千闲高雾日偏倒	五言律诗
雨引苔侵壁，风驱叶拥堦。久留闲客话，宿请老僧斋。酒瓮新陈接，书签次第排。翛然自有处，摇落不伤怀。	刘禹锡	和乐天早寒	雨风久宿酒书翛摇	五言律诗
凤城烟雨歇，万象含佳气。酒后人倒狂，花时天似醉。三春车马客，一代繁华地。何事独伤怀，少年曾得意。	刘禹锡	曲江春望	凤万酒花三一何少	五言律诗
何处深春好，春深万乘家。宫门皆映柳，辇路尽穿花。池色连天汉，城形象帝车。旌旗暖风里，猎猎向西斜。	刘禹锡	同乐天和微之深春二十首	何春宫辇池城旌猎	五言律诗
何处深春好，春深阿母家。瑶池长不夜，珠树正开花。桥峻通星渚，楼暄近日车。层城十二阙，相对日西斜。	刘禹锡	同乐天和微之深春二十首	何春瑶珠桥楼层相	五言律诗
何处深春好，春深执政家。恩光贪捧日，贵重不看花。玉馔堂交印，沙堤柱碍车。多门一已闭，直道更无斜。	刘禹锡	同乐天和微之深春二十首	何春恩贵玉沙多直	五言律诗
何处深春好，春深大镇家。前旌光照日，后骑蹙成花。节院收衙队，球场簇看车。广筵歌舞散，书号夕阳斜。	刘禹锡	同乐天和微之深春二十首	何春前后节球广书	五言律诗
何处深春好，春深贵戚家。枥嘶无价马，庭发有名花。欲进宫人食，先薰命妇车。晚归长带酒，冠盖任倾斜。	刘禹锡	同乐天和微之深春二十首	何春枥庭欲先晚冠	五言律诗
何处深春好，春深恩泽家。炉添龙脑炷，绶结虎头花。宾客珠成履，婴孩锦缚车。画堂帘幕外，来去燕飞斜。	刘禹锡	同乐天和微之深春二十首	何春炉绶宾婴画来	五言律诗
何处深春好，春深京兆家。人眉新柳叶，马色醉桃花。盗息无鸣鼓，朝回自走车。能令帝城外，不敢迳由斜。	刘禹锡	同乐天和微之深春二十首	何春人马盗朝能不	五言律诗
何处深春好，春深刺史家。夜阑犹命乐，雨甚亦寻花。傲客多凭酒，新姬苦上车。公门吏散后，风摆戟衣斜。	刘禹锡	同乐天和微之深春二十首	何春夜雨傲新公风	五言律诗
何处深春好，春深羽客家。芝田绕舍色，杏树满山花。云是淮王宅，风为列子车。古坛操简处，一迳入林斜。			何春芝杏云风古一	五言律诗
何处深春好，春深小隐家。芟庭留野菜，撼树去狂花。醉酒一千日，贮书三十车。雉衣从露体，不敢有余斜。	刘禹锡	同乐天和微之深春二十首	何春芟撼醉贮雉不	五言律诗
何处深春好，春深富室家。唯多贮金帛，不拟负莺花。国乐呼连辔，行厨载满车。归来看理曲，灯下宝钗斜。	刘禹锡	同乐天和微之深春二十首	何春唯不国行归灯	五言律诗
何处深春好，春深豪士家。多沽味浓酒，贵买色深花。已臂鹰随马，连催妓上车。城南踏青处，村落逐原斜。	刘禹锡	同乐天和微之深春二十首	何春多贵已连城村	五言律诗
何处深春好，春深贵胄家。迎呼偏熟客，拣选最多花。饮馔开华幄，笙歌出钿车。兴酣樽易罄，连泻酒瓶斜。	刘禹锡	同乐天和微之深春二十首	何春迎拣饮笙兴连	五言律诗
何处深春好，春深唱第家。名传一纸榜，兴管九衢花。荐听诸侯乐，来随计吏车。杏园抛曲处，挥袖向风斜。	刘禹锡	同乐天和微之深春二十首	何春名兴荐来杏挥	五言律诗
何处深春好，春深少妇家。能偷新禁曲，自剪入时花。追逐同游伴，平章贵价车。从来不堕马，故谴髻鬟斜。	刘禹锡	同乐天和微之深春二十首	何春能自追平从故	五言律诗
何处深春好，春深幼女家。双鬟梳顶髻，两面绣裙花。妆坏频临镜，身轻不占车。秋千争次第，牵拽彩绳斜。	刘禹锡	同乐天和微之深春二十首	何春双两妆身秋牵	五言律诗
何处深春好，春深兰若家。当香收柏叶，养蜜近梨花。野迳宜行乐，游人尽驻车。菜园篱落短，遥见桔槔斜。	刘禹锡	同乐天和微之深春二十首	何春当养野游菜遥	五言律诗
何处深春好，春深老宿家。小栏围蕙草，高架引藤花。四字香书印，三乘壁画车。迟回听句偈，双树晚阴斜。	刘禹锡	同乐天和微之深春二十首	何春小高四三迟双	五言律诗
何处深春好，春深种莳家。分畦十字水，接树两般花。栉比栽篱槿，咿哑转井车。可怜高处望，棋布不曾斜。	刘禹锡	同乐天和微之深春二十首	何春分接栉咿可棋	五言律诗
何处春深好，春深稚子家。争骑一竿竹，偷折四邻花。笑击羊皮鼓，行牵犊颔车。中庭贪夜戏，不觉玉绳斜。	刘禹锡	同乐天和微之深春二十首	何春争偷笑行中不	五言律诗
三秋伤望眼，终日哭途穷。两目今先暗，中年似老翁。看朱渐成碧，羞日不禁风。师有金篦术，如何为发蒙。	刘禹锡	赠眼医婆罗门僧	三终两中看羞师如	五言律诗
前日过萧寺，看师上讲筵。都人礼白足，施者散金钱。方便无非教，经行不废禅。还知习居士，发论侍弥天。	刘禹锡	海门潮别浩初师	前看都施方经还发	五言律诗
蝉韵极清切，始闻何处悲。人含不平意，景值欲秋时。此岁方晼晚，谁家无别离。君言催我老，已是去年诗。	刘禹锡	始闻蝉有怀白宾客去岁白有	蝉始人景此谁君已	五言律诗
一别旧游尽，相逢俱涕零。在人虽晚达，于树似冬青。痛饮连宵醉，狂吟满坐听。终期抛印绶，共占少微星。	刘禹锡	赠乐天	一相在于痛狂终共	五言律诗
湖上收宿雨，城中无昼尘。楼依新柳贵，池带乱苔春。云水正一望，簿书来绕身。烟波洞庭路，愧彼扁舟人。	刘禹锡	到郡未浃日登西楼见乐天题	湖城楼池云簿烟愧	五言律诗
洞户夜帘卷，华堂秋簟清。萤飞过池影，蛩思绕阶声。老枕知将雨，高窗报欲明。何人谙此景，远问白先生。	刘禹锡	秋夕不寐寄乐天	洞华萤蛩老高何远	五言律诗
庭树晓禽动，郡楼残点声。灯挑红烬落，酒煖白光生。髪少嫌梳利，颜衰恨镜明。独吟谁应和，须寄洛阳城。	刘禹锡	冬日晨兴寄乐天	庭郡灯酒髪颜独须	五言律诗
把镜朝犹在，添香夜不归。鸳鸯拂瓦去，鹦鹉透笼飞。不逐张公子，即随刘武威。新知正相乐，从此脱青衣。	刘禹锡	和乐天诮失婢榜者	把添鸳鹦不即新从	五言律诗
半夜碧云收，中天素月流。开城邀好客，置酒赏清秋。影透衣香润，光凝歌黛愁。斜辉犹可玩，移宴上西楼。	刘禹锡	八月十五日夜半云开然后玩	半中开置影光斜移	五言律诗
州远雄无益，年高健亦衰。兴情逢酒在，筋力上楼知。蝉噪芳意尽，雁来愁望时。商山紫芝客，应不向秋悲。	刘禹锡	秋日书怀寄白宾客	州年兴筋蝉雁商应	五言律诗
乍起衣犹冷，微吟帽半欹。霜凝南屋瓦，鸡唱后园枝。洛水碧云晓，吴宫黄叶时。两传千里意，书札不如诗。	刘禹锡	酬乐天初冬早寒见寄	乍微霜鸡洛吴两书	五言律诗
明丽碧天霞，丰茸紫绶花。香闻荀令宅，艳入孝王家。几岁自荣乐，高情方叹嗟。有人移上苑，犹足占年华。	刘禹锡	和令狐相公郡斋对紫薇花	明丰香艳几高有犹	五言律诗
鄂渚临流别，梁园冲雪来。旅愁随冻释，欢意待花开。城晓乌频起，池春雁欲回。饮和心自醉，何必管弦催。	刘禹锡	令狐相公俯赠篇章斐然仰谢	鄂梁旅欢城池饮何	五言律诗
公来第四秋，乐国号无愁。军士游书肆，商人占酒楼。熊罴交黑矟，宾客满青油。今日文章主，梁王不姓刘。	刘禹锡	酬令狐相公早秋见寄	公乐军商熊宾今梁	五言律诗
寒光照旌节，关路晓无尘。吏谒前丞相，山迎旧主人。东瞻军府静，西望敕书频。心共黄河水，同升天汉津。	刘禹锡	和令狐相公入潼关	寒关吏山东西心同	五言律诗
傲士更逢酒，乐天仍对花。文章管星历，情兴占年华。宦达翻思退，名高却不夸。惟存浩然气，相共赏烟霞。	刘禹锡	和令狐相公寻白阁老见留小	傲乐文情宦名惟相	五言律诗
好雪动高情，心期在玉京。人披鹤氅出，马踏象筵行。照耀楼台变，淋漓松桂清。玄都留五字，使入步虚声。	刘禹锡	酬令狐相公雪中游玄都见忆	好心人马照淋玄使	五言律诗
重门不下关，枢务有余闲。上客同看雪，高亭尽见山。瑞呈霄汉外，兴入笑言间。知是平阳会，人人带酒还。	刘禹锡	和令狐相公以司空裴相见招	重枢上高瑞兴知人	五言律诗
朱门退公后，高兴对花枝。望阙无穷思，看书欲尽时。含芳朝竞发，凝艳晚相宜。人意殷勤惜，狂风岂得知。	刘禹锡	和郓州令狐相公春晚对花	朱高望看含凝人狂	五言律诗
前陪看花处，邻里近王昌。今想临戎地，旌旗出汶阳。营飞柳絮雪，门耀戟枝霜。东望清河水，心随艑上郎。	刘禹锡	酬令狐相公春日言怀见寄	前邻今旌营门东心	五言律诗
远守宦情薄，故人书信来。共曾花下别，今独雪中回。纸尾得新什，眉头还暂开。此时同雁鹜，池上一徘徊。	刘禹锡	途次大梁雪中奉天平令狐相	远故共今纸眉此池	五言律诗
寂寞蝉声静，差池燕羽回。秋风怜越绝，朔气想台骀。相去数千里，无因同一杯。殷勤望飞雁，新自塞垣来。	刘禹锡	酬令狐相公秋怀见寄	寂差秋朔相无殷新	五言律诗
书信来天外，琼瑶满匣中。衣冠南渡远，旌节北门雄。鹤唳华亭月，马嘶榆塞风。山川几千里，惟有两心同。	刘禹锡	酬[太]原令狐相公见寄	书琼衣旌鹤马山惟	五言律诗
别侣孤鹤怨，冲天威凤归。容光一以间，梦想是耶非。芳讯远弥重，知音老更稀。不如湖上雁，北向整毛衣。	刘禹锡	酬令狐相公岁暮远怀见寄	别冲容梦芳知不北	五言律诗
荀令园林好，山公游赏频。岂无花下侣，远望眼中人。斜日渐移影，落英纷委尘。一吟相思曲，惆怅江南春。	刘禹锡	酬令狐相公亲仁郭家花下即	荀山岂远斜落一惆	五言律诗
蕙草芳未歇，绿槐阴已成。金罍唯独酌，瑶瑟有离声。翔泳各殊势，篇章空寄情。应怜三十载，未变使君名。	刘禹锡	酬令狐相公首夏闲居书怀见	蕙绿金瑶翔篇应未	五言律诗
数丛如雪色，一旦冒霜开。寒蘂差池落，清香断续来。思深含别怨，芳谢惜年催。千里难同赏，看看又早梅。	刘禹锡	酬令狐相公庭前白菊花谢偶	数一寒清思芳千看	五言律诗
坛下雪初霁，南城冻欲生。斋心祠上帝，高步领名卿。沐浴含芳泽，周旋听佩声。犹怜广平守，寂寞竟何成。	刘禹锡	酬令狐相公季冬南郊宿斋见	坛南斋高沐周犹寂	五言律诗
曾作关中客，频经伏毒岩。晴烟沙苑树，晚日渭川帆。昔是青春貌，今悲白雪髯。郡楼空一望，含意卷高帘。	刘禹锡	贞元中侍郎舅氏牧华州时余	曾频晴晚昔今郡含	五言律诗
年年曲江望，花发即经过。未饮心先醉，临风思倍多。三春看又尽，两地欲如何。日望长安道，空成劳者歌。	刘禹锡	酬令狐相公杏园花下饮有怀	年花未临三两日空	五言律诗
金牛蜀楼远，玉树帝城春。荣耀生华馆，逢迎欠主人。帘前疑小雪，墙外丽行尘。来去皆回首，情深是德邻。	刘禹锡	令狐相公见示题洋州崔侍郎	金玉荣逢帘墙来情	五言律诗
柳动御沟清，威迟堤上行。城隅日未过，山色雨初晴。莺避传呼起，花临府署明。簿书盈几案，要自有高情。	刘禹锡	和令狐相公春早朝回盐铁使	柳威城山莺花簿要	五言律诗
兹地回銮日，皇家禅圣时。路无胡马迹，人识汉官仪。天子旌旗度，法王龙象随。知怀去家叹，经此益迟迟。	刘禹锡	和令狐仆射相公题龙回寺	兹皇路人天法知经	五言律诗
军城临汉水，旌斾起春风。远思见江草，归心看塞鸿。野花沿古道，新叶映行宫。惟有诗兼酒，朝朝两不同。	刘禹锡	令狐相公频示新什早春南望	军旌远归野新惟朝	五言律诗
蜀国花已尽，越桃今已开。色疑琼树倚，香似玉京来。且赏同心处，那忧别叶催。佳人如拟咏，何必待寒梅。	刘禹锡	和令狐相公咏栀子花	蜀越色香且那佳何	五言律诗
相去三千里，闻蝉同此时。清吟晓露叶，愁噪夕阳枝。忽尔弦断绝，俄闻管参差。洛桥碧云晚，西望佳人期。	刘禹锡	酬令狐相公新蝉见寄	相闻清愁忽俄洛西	五言律诗
散诞向阳眠，将闲敌地仙。诗情茶助爽，药力酒能宣。风碎竹间日，露明池底天。同年未同隐，缘欠买山钱。	刘禹锡	酬乐天闲卧见寄	散将诗药风露同缘	五言律诗
寒夜阴云起，疏林宿鸟惊。斜风闪灯影，迸雪打窗声。竟夕不能寐，同年知此情。汉皇无奈老，何况本书生。	刘禹锡	酬乐天小亭寒夜有怀	寒疏斜迸竟同汉何	五言律诗
祖帐临伊水，前旌指渭河。风烟里数少，云雨别情多。重叠受恩久，邅回如命何。东山与东阁，终异再经过。	刘禹锡	将之官留辞裴令公留守	祖前风云重邅东终	五言律诗
旧托松心契，新交竹使符。行年同甲子，筋力羡丁夫。别后诗成帙，携来酒满壶。今朝停五马，不独为罗敷。	刘禹锡	酬喜相遇同州与乐天替代	旧新行筋别携今不	五言律诗
案头开缥帙，肘后检青囊。唯有达生理，应无治老方。减书存眼力，省事养心王。君酒何时熟，相携入醉乡。	刘禹锡	闲坐忆乐天以诗问酒熟未	案肘唯应减省君相	五言律诗
暑服宜秋着，清琴入夜弹。人情皆向菊，风意欲摧兰。岁稔贫心泰，天凉病体安。相逢取次第，却甚少年欢。	刘禹锡	秋中暑退赠乐天	暑清人风岁天相却	五言律诗
池馆今正好，主人何寂然。白莲方出水，碧树未鸣蝉。静室宵闻磬，斋厨晚绝烟。蕃僧如共载，应不是神仙。	刘禹锡	乐天池馆夏景方妍白莲初开	池主白碧静斋蕃应	五言律诗
庭晚初辨色，林秋微有声。槿衰犹强笑，莲迥却多情。檐燕归心动，鞲鹰俊气生。闲人占闲景，酒熟且同倾。	刘禹锡	酬乐天感秋凉见寄	庭林槿莲檐鞲闲酒	五言律诗
雨歇晚霞明，风调夜景清。月高微晕散，云薄细鳞生。露草百虫思，秋林千叶声。相望一步地，脉脉万重情。	刘禹锡	秋晚新晴夜月如练有怀乐天	雨风月云露秋相脉	五言律诗
月露发光彩，此时方见秋。夜凉金气应，天静火星流。蛩响偏依井，萤飞直过楼。相知尽白首，清景复追游。	刘禹锡	新秋对月寄乐天	月此夜天蛩萤相清	五言律诗
小台堪远望，独上清秋时。有酒无人劝，看山只自知。幽禽啭新竹，孤莲落静池。高门勿遽掩，好客无前期。	刘禹锡	酬乐天小台晚坐见忆	小独有看幽孤高好	五言律诗
夜云起河汉，朝雨洒高林。梧叶先风落，草虫迎湿吟。簟凉扇恩薄，室静琴思深。且喜炎前别，安能怀寸阴。	刘禹锡	早秋雨后寄乐天	夜朝梧草簟室且安	五言律诗
耳虚多听远，展传晨鸡鸣。一室背灯卧，中宵扫叶声。兰芳经雨败，鹤病得秋轻。肯踏衡门草，唯应是友生。	刘禹锡	秋晚病中乐天以诗见问力疾	耳展一中兰鹤肯唯	五言律诗
九转欲成就，百神应主持。婴啼鼎上去，老貌镜前悲。却顾空丹灶，回心向酒卮。醺然耳热后，暂似少年时。	刘禹锡	和乐天烧药不成命酒独醉	九百婴老却回醺暂	五言律诗
渐入有年数，喜逢新岁来。震方天籁动，寅位帝车回。门巷扫残雪，林园惊早梅。与君同甲子，寿酒让先杯。	刘禹锡	元日乐天见过因举酒为贺	渐喜震寅门林与寿	五言律诗
泥沙难振拔，谁复问穷通。莫讶提壶赠，家传枕曲风。成谣独酌后，深意片言中。不进终无已，应须荀令公。	刘禹锡	酬马大夫以愚献通草茇葜酒	泥谁莫家成深不应	五言律诗
谭笑在岩廊，人人尽所长。仪形见山立，文字动星光。日运丹青笔，时看赤白囊。伫闻戎马息，入贺领鸳行。	刘禹锡	奉和司空裴相公中书即事通	谭人仪文日时伫入	五言律诗
今日油幢引，他年黄纸追。同为三楚客，独有九霄期。宿草恨长在，伤禽飞尚迟。武昌应已到，新柳映红旗。	刘禹锡	微之镇武昌中路见寄蓝桥怀	今他同独宿伤武新	五言律诗
岁杪风物动，雪余宫苑晴。兔园宾客至，金谷管弦声。洛水故人别，吴宫新燕迎。越郎忧不浅，怀袖有琼英。	刘禹锡	将赴苏州途出洛阳留守李相	岁雪兔金洛吴越怀	五言律诗
别墅洛城外，月明村野通。光辉满地上，丝管发舟中。堤艳菊花露，岛凉松叶风。高情限清禁，寒漏滴深宫。	刘禹锡	牛相公留守见示城外新墅有	别月光丝堤岛高寒	五言律诗
飞雨过池阁，浮光生草树。新竹开粉奁，初莲𦶟香注。野花无时节，水鸟自来去。若问知境人，人间第一处。	刘禹锡	牛相公林亭雨后偶成	飞浮新初野水若人	五言律诗
一入石渠署，三闻宫树蝉。丹霄未得路，白发又添年。双节外台贵，孤箫中禁传。征黄在旦夕，早晚发南燕。	刘禹锡	酬滑州李尚书秋日见寄	一三丹白双孤征早	五言律诗
木落汉川夜，西湖悬玉钩。旌旗环水次，舟檝泛中流。目极想前事，神交如共游。瑶琴久已绝，松韵自悲秋。	刘禹锡	和西川李尚书汉州微月游房	木西旌舟目神瑶松	五言律诗
林端落照尽，湖上远岚清。水榭芝兰室，仙舟鱼鸟情。人琴久寂寞，烟月若平生。一泛钓璜处，再吟锵玉声。	刘禹锡	和重题	林湖水仙人烟一再	五言律诗
巩树烟月上，清光含碧流。且无三已色，犹泛五湖州。鹏息风还起，凤归林正秋。虽攀小山桂，此地不淹留。	刘禹锡	酬李相公喜归乡国自巩县夜	巩清且犹鹏凤虽此	五言律诗
家山见初月，林壑悄无尘。幽境此何夕，清光如为人。潭空破镜入，风动翠蛾嚬。会向琐窗望，追思伊洛滨。	刘禹锡	和李相公平泉潭上喜见初月	家林幽清潭风会追	五言律诗
暂别明庭去，初随优诏还。曾为鹏鸟赋，喜过凿龙山。新墅烟火起，野程泉石间。岩廊人望在，只得片时闲。	刘禹锡	和李相公初归平泉过龙门南	暂初曾喜新野岩只	五言律诗
业继韦平后，家依昆阆间。恩华辞北第，潇洒爱东山。满室图书在，入门松菊闲。垂天虽暂息，一举出人寰。	刘禹锡	和李相公以平泉新墅获方外	业家恩潇满入垂一	五言律诗
独宿望海楼，夜深珍木冷。僧房已闭户，山月方出岭。碧池涵剑彩，宝刹摇星影。却忆郡斋中，虚眠此时景。	刘禹锡	发苏州后登武丘寺望海楼	独夜僧山碧宝却虚	五言律诗
吴越古今路，沧波朝夕流。从来别离地，能使管弦愁。江草带烟暮，海云含雨秋。知君五陵客，不乐石门游。	刘禹锡	松江送处州奚使君	吴沧从能江海知不	五言律诗
云外支硎寺，名声敌虎丘。石文留马迹，峰势耸牛头。泉眼潜通海，松门预带秋。迟回好风景，王谢昔曾游。	刘禹锡	题报恩寺	云名石峰泉松迟王	五言律诗
几岁悲南国，今朝赋北征。归心渡江勇，病体得秋轻。海阔石门小，城高粉堞明。金山旧游寺，过岸听钟声。	刘禹锡	罢郡姑苏北归渡杨子津一	几今归病海城金过	五言律诗
故国荒台在，前临震泽波。绮罗随世尽，麋鹿古时多。筑用金锤力，摧因石鼠窠。昔年雕辇路，唯有采樵歌。	刘禹锡	罢郡姑苏北归渡杨子津二	故前绮麋筑摧昔唯	五言律诗
仙子东南秀，泠然善驭风。笙歌五云里，天地一壶中。受箓金华洞，焚香玉帝宫。我来君闭户，应是向崆峒。	刘禹锡	寻汪道士不遇	仙泠笙天受焚我应	五言律诗
常时同砚席，寄砚感离群。清越敲寒玉，参差叠碧云。烟岚余斐亹，水墨两氛氲。好与陶贞白，松窗写紫文。	刘禹锡	谢柳子厚寄叠石砚	常寄清参烟水好松	五言律诗
振蛰春潜至，湘南人未归。身加一日长，心觉去年非。燎火委虚烬，儿童炫彩衣。异乡无旧识，车马到门稀。	刘禹锡	元日感怀	振湘身心燎儿异车	五言律诗
浮云金络膝，昨日别朱轮。衔草如怀恋，嘶风尚意频。曾将此君子，不是换佳人。从此西归路，应容蹑后尘。	刘禹锡	谢宣州崔相公赐马	浮昨衔嘶曾不从应	五言律诗
君书问风俗，此地接炎州。淫祀多青鬼，居人少白头。旅情偏在夜，乡思岂唯秋。每羡朝宗水，门前尽日流。	刘禹锡	南中书来	君此淫居旅乡每门	五言律诗
隐士遗尘在，高僧精舍开。地形临渚断，江势触山回。楚野花多思，南禽声例哀。殷勤最高顶，闲即望乡来。	刘禹锡	题招隐寺	隐高地江楚南殷闲	五言律诗
萧条对秋色，相忆在云泉。木落病身死，潮平归思悬。凉钟山顶寺，暝火渡头船。此地非吾土，闲留又一年。	刘禹锡	思归寄山中友人	萧相木潮凉暝此闲	五言律诗
死且不自觉，其余安可论。昨宵凤池客，今日雀罗门。骑吏尘未息，铭旌风已翻。平生红粉爱，惟解哭黄昏。	刘禹锡	有感	死其昨今骑铭平惟	五言律诗
昔日股肱守，朱轮兹地游。繁华日已谢，章句此空留。蔓草佳城闭，故林棠树秋。今来重垂泪，不忍过西州。	刘禹锡	途次敷水驿伏睹华州舅氏昔	昔朱繁章蔓故今不	五言律诗
采撷黄姜蘂，封题青琐闱。共闻调膳日，正是退朝归。响为纤筵发，情随彩翰飞。故将天下宝，万里与光辉。	刘禹锡	奉和郑相公以考功十弟山姜	采封共正响情故万	五言律诗
生为齐赘婿，死作楚先贤。应以客卿葬，故临官道边。寓言本多兴，放意能合权。我有一石酒，置君坟树前。	刘禹锡	题淳于髠墓	生死应故寓放我置	五言律诗
湖上收宿雨，故国思如此。若为天外心，东屯沧海阔。南让洞庭宽，翠粒照晴露。银花垂院榜，翠羽撼绦铃。	刘禹锡	句	湖故若东南翠银翠	五言律诗
丛石依古城，悬泉洒清池。高低袤丈内，衡霍相蔽亏。归田竟何因，为郡岂所宜。谁能辨人野，寄适聊在斯。	张弘靖	山亭怀古	丛悬高衡归为谁寄	五言律诗
公府政多暇，思与仁智全。为山想岩穴，引水听潺湲。轩冕迹自逸，尘俗无由牵。苍生方瞩望，讵得赋归田。	韩察	和张相公太原山亭怀古诗	公思为引轩尘苍讵	五言律诗
高情乐闲放，寄迹山水中。朝霞铺座右，虚白贮清风。潜窦激飞泉，石路跻且崇。步武有胜概，不与俗情同。	崔恭	和张相公太原山亭怀古诗	高寄朝虚潜石步不	五言律诗
激水泻飞瀑，寄怀良在兹。如何谢安石，要结东山期。入座兰蕙馥，当轩松桂滋。于焉悟幽道，境寂心自怡。	陆瀍	和张相公太原山亭怀古诗	激寄如要入当于境	五言律诗
飞泉天台状，峭石蓬莱姿。潺湲与青翠，咫尺当幽奇。居然尽精道，得以书妍词。岂无他山胜，懿此清轩墀。	胡[证]	和张相公太原亭怀古诗	飞峭潺咫居得岂懿	五言律诗
中庭起崖谷，漱玉下涟漪。丹丘谁云远，寓象得心期。岂不贵钟鼎，至怀在希夷。唯当蓬莱阁，灵凤复来仪。	张贾	和太原山亭怀古诗	中漱丹寓岂至唯灵	五言律诗
太尉留琴地，时移重可寻。徽弦一掩抑，风月助登临。荣驻青油骑，高张白雪音。只言酬唱美，良史记王箴。	郑澣	和李德裕游汉州房公湖二首	太时徽风荣高只良	五言律诗
静对烟波夕，犹思栋宇青。卧龙空有处，驯鸟独忘情。顾步襟期远，参差物象横。自宜雕乐石，爽气际青城。	郑澣	和李德裕游汉州房公湖二首	静犹卧驯顾参自爽	五言律诗
跻险入幽林，翠微含竹殿。泉声无休歇，山色时隐见。潮来杂风雨，梅落成霜霰。一从方外游，顿觉尘心变。	张翚	游栖霞寺	跻翠泉山潮梅一顿	五言律诗
春事日已歇，池塘旷幽寻。残红披独坠，嫩绿间浅深。偃仰卷芳褥，顾步爱新阴。谋春未及竟，夏初遽见侵。	崔护	郡斋三月下旬作	春池残嫩偃顾谋夏	五言律诗
传者不足信，见景胜如闻。一水远赴海，两山高入云。鱼龙晴自戏，猿狖晚成群。醉酒斜阳下，离心草自薰。	李翱	广庆寺	传见一两鱼猿醉离	五言律诗
白首南朝女，愁听异域歌。收兵颉利国，饮马胡芦河。毳布腥膻久，穹庐岁月多。雕巢城上宿，吹笛泪滂沱。	皇甫冉	怨回纥歌二首一	白愁收饮毳穹雕吹	五言律诗
祖席驻征棹，开帆候信潮。隔筵桃叶泣，吹管杏花飘。船去鸥飞阁，人归尘上桥。别离惆怅泪，江路湿红蕉。	皇甫松	江上送别	祖开隔吹船人别江	五言律诗
欢异且交亲，酒生开瓮春。不须愁犯卯，且乞醉过申。折草为筹箸，铺花作锦茵。娇莺解言语，留客也殷勤。	马异	暮春醉中寄李干秀才	欢酒不且折铺娇留	五言律诗
物有无穷好，蓝青又出青。朱研未比德，白受始成形。袍袭宜从政，衿垂可问经。当时不采撷，作色几飘零。	吕温	青出蓝诗	物蓝朱白袍衿当作	五言律诗
时同事弗同，穷节厉阴风。我役流沙外，君朝紫禁中。从容非所羡，辛苦竟何功。但示酬恩路，浮生任转蓬。	吕温	青海西寄窦三端公	时穷我君从辛但浮	五言律诗
蓬转星霜改，兰陔色养违。穷泉百死别，绝域再生归。镜数成丝发，囊收抆血衣。酬恩有何力，只弃一毛微。	吕温	蕃中拘留岁余回至陇石先寄	蓬兰穷绝镜囊酬只	五言律诗
为理赖同力，陟明非所任。废田方垦草，新柘未成阴。术浅功难就，人疲感易深。烦君驻归棹，与慰不欺心。	吕温	道州弘道县主簿知县三年颇	为陟废新术人烦与	五言律诗
浸润成宫蛊，苍黄弄父兵。人情疑始变，天性感还生。宇县犹能洽，闺门讵不平。空令千载后，凄怆望思名。	吕温	望思台作	浸苍人天宇闺空凄	五言律诗
息驾非穷途，未济岂迷津。独立大河上，北风来吹人。雪霜自兹始，草木当更新。严冬不肃杀，何以见阳春。	吕温	孟冬蒲津关河亭作	息未独北雪草严何	五言律诗
随缘聊振锡，高步出东城。水止无恒地，云行不计程。到时为彼岸，过处即前生。今日临岐别，吾徒自有情。	吕温	送文畅上人东游	随高水云到过今吾	五言律诗
洞庭舟始泊，桂江帆又开。魂从会处断，愁向笑中来。惝恍看残景，殷勤祝此杯。衡阳刷羽待，成取一行回。	吕温	喜俭北至送宗礼南行	洞桂魂愁惝殷衡成	五言律诗
慷慨视别剑，凄清泛离琴。前程楚塞断，此恨洞庭深。文字已久废，循良非所任。期君碧云上，千里一扬音。	吕温	衡州送李十一兵曹赴浙东	慷凄前此文循期千	五言律诗
戚里容闲客，山泉若化成。寄游芳径好，借赏彩船轻。春至花常满，年多水更清。此中如传舍，但自立功名。	吕温	春日游郭驸马大安亭子	戚山寄借春年此但	五言律诗
山樱先春发，红蕊满霜枝。幽处竟谁见，芳心空自知。似夺朝日照，疑畏煖风吹。欲问含彩意，恐惊轻薄儿。	吕温	衡州岁前游合江亭见山樱蕊	山红幽芳似疑欲恐	五言律诗
夭桃临方塘，暮色堪秋思。托根岂求润，照影非自媚。罥挂青柳丝，零落绿钱地。佳期竟何许，时有幽禽至。	吕温	衡州登楼望南馆临水花呈房	夭暮托照罥零佳时	五言律诗
吉凶岂前卜，人事何翻覆。缘看数日花，却翦凌霜竹。常言契君操，今乃妨众目。自古病当门，谁言出幽独。	吕温	合江亭槛前多高竹不见远岸	吉人缘却常今自谁	五言律诗
遐视轻神宝，传归属圣猷。尧功终有待，文德本无忧。坐受朝汾水，行看告岱丘。那知鼎成后，龙驭弗淹留。	吕温	顺宗至德大圣大安孝皇帝挽	遐传尧文坐行那龙	五言律诗
监抚垂三纪，声徽洽万方。礼因驰道着，明自垦田彰。积渐承鸿业，从容守太康。更留园寝诏，恭听有余芳。	吕温	顺宗至德大圣大安孝皇帝挽	监声礼明积从更恭	五言律诗
早秋同轨至，晨斾露华滋。挽度千夫咽，笳凝六马迟。剑悲长闭日，衣望出游时。风起西陵树，凄凉满孝思。	吕温	顺宗至德大圣大安孝皇帝挽	早晨挽笳剑衣风凄	五言律诗
可怜他山石，几度负贞坚。推迁强为用，雕斲伤自然。文含巴江浪，色起青城烟。更闻余玉声，时入朱丝弦。	吕温	咏蜀客石琹枕	可几推雕文色更时	五言律诗
酌言修旧典，刈楚始登堂。百拜宾仪尽，三终乐奏长。想同莺出谷，看似雁成行。礼罢知何适，随云入帝乡。	吕温	河南府试赎帖赋得乡饮酒诗	酌刈百三想看礼随	五言律诗
杳杳冲天鹤，风排势暂违。有心长自负，无伴可相依。万里宁辞远，三山讵忆归。但令毛羽在，何处不翻飞。	吕温	赋得失群鹤	杳风有无万三但何	五言律诗
鸿灾起无朕，有见非前知。蚁入不足恤，柱倾何可追。良工操斤斧，沉吟方在斯。殚材事朽废，曷若新宏规。	吕温	道州南楼换柱	鸿有蚁柱良沉殚曷	五言律诗
我非好鹅癖，尔乏鸣雁姿。安得免沸鼎，澹然游清池。见生不忍食，深情固在斯。能自远飞去，无念稻粱为。	吕温	道州北池放鹅	我尔安澹见深能无	五言律诗
千门俨云端，此地富罗纨。秋月三五夜，砧声满长安。幽人感中怀，静听泪汍澜。所恨捣衣者，不知天下寒。	吕温	闻砧有感	千此秋砧幽静所不	五言律诗
东方殊未明，暗室虫正飞。先觉忽先起，衣裳颠倒时。严冬寒漏长，此夜如何其。不用思秉烛，扶桑有清晖。	吕温	早觉有感	东暗先衣严此不扶	五言律诗
墙下长安道，嚣尘咫尺间。久牵身外役，暂得病中闲。背喜朝阳满，心怜暮鸟还。吾庐在何处，南有白云山。	吕温	冬日病中即事	墙嚣久暂背心吾南	五言律诗
羸卧承新命，优容获所安。遣儿迎贺客，无力拂尘冠。偃仰晴轩暖，支离晓镜寒。那堪报恩去，感激对衰兰。	吕温	病中自户部员外郎转司封	羸优遣无偃支那感	五言律诗
沉疴矌十旬，还过直城𬮱。老马犹知路，羸童欲怕人。久隳三径计，更强百年身。许国将何力，空生衣上尘。	吕温	久病初朝衢中即事	沉还老羸久更许空	五言律诗
夜疑关山月，晓似沙场雪。曾使西域来，幽情望超越。将念浩无际，欲言忘所说。岂是花感人，自怜抱孤节。	吕温	道州城北楼观李花	夜晓曾幽将欲岂自	五言律诗
谁念独坐愁，日暮此南楼。云去舜祠闭，月明潇水流。猿声何处晓，枫叶满山秋。不分匣中镜，少年看白头。	吕温	道州秋夜南楼即事	谁日云月猿枫不少	五言律诗
当代知文字，先皇记姓名。七年天下立，万里海西行。苦节终难辨，劳生竟自轻。今朝流落处，啸水绕孤城。	吕温	道州感兴	当先七万苦劳今啸	五言律诗
阮宅闲园暮，窗中见树阴。樵歌依野草，僧语过长林。鸟向花间井，人弹竹里琴。自嫌身未老，已有住山心。	吕温	题从叔园林	阮窗樵僧鸟人自已	五言律诗
几夏京城住，今朝独远归。修行四分律，护净七条衣。溪寺黄橙熟，沙田紫芋肥。九龙潭上路，同去客应稀。	吕温	送僧归漳州	几今修护溪沙九同	五言律诗
胡风激秦树，贱子风中泣。家家朱门开，得见不可入。长安十二衢，投树鸟亦急。高阁何人家，笙簧正喧吸。	孟郊	长安道	胡贱家得长投高笙	五言律诗
河水昏复晨，河边相送频。离杯有泪饮，别柳无枝春。一笑忽然敛，万愁俄已新。东波与西日，不惜远行人。	孟郊	送远吟	河河离别一万东不	五言律诗
松山云缭绕，萍路水分离。云去有归日，水分无合时。春芳役双眼，春色柔四支。杨柳织别愁，千条万条丝。	孟郊	杂曲歌辞古离别二首一	松萍云水春春杨千	五言律诗
忆人莫至悲，至悲空自衰。寄人莫剪衣，剪衣未必归。朝为双蒂花，莫为四散飞。花落还绕树，游子不顾期。	孟郊	杂怨一	忆至寄剪朝莫花游	五言律诗
夭桃花清晨，游女红粉新。夭桃花薄暮，游女红粉故。树有百年花，人无一定颜。花送人老尽，人悲花自闲。	孟郊	相和歌辞杂怨三首一	夭游夭游树人花人	五言律诗
艳女皆妒色，静女独检踪。任礼耻任妆，嫁德不嫁容。君子易求聘，小人难自从。此志谁与谅，琴弦幽韵重。	孟郊	静女吟	艳静任嫁君小此琴	五言律诗
不行山下地，唯种山上田。腰斧斫旅松，手飘汲家泉。讵知文字力，莫记日月迁。蟠木为我身，始得全天年。	孟郊	山老吟	不唯腰手讵莫蟠始	五言律诗
我饮不在醉，我欢长寂然。酌溪四五盏，听弹两三弦。炼性静栖白，洗情深寄玄。号怒路傍子，贪败不贪全。	孟郊	小隐吟	我我酌听炼洗号贪	五言律诗
天寒色青苍，北风叫枯桑。厚冰无裂文，短日有冷光。敲石不得火，壮阴夺正阳。苦调竟何言，冻吟成此章。	孟郊	苦寒吟	天北厚短敲壮苦冻	五言律诗
拟脍楼兰肉，蓄怒时未扬。秋鼙无退声，夜剑不隐光。虎队手驱出，豹篇心卷藏。古今皆有言，猛将出北方。	孟郊	猛将吟	拟蓄秋夜虎豹古猛	五言律诗
西城近日天，俗禀气候偏。行子独自渴，主人仍卖泉。烧烽碧云外，牧马青坡巅。何处鹘突梦，归思寄仰眠。	孟郊	边城吟	西俗行主烧牧何归	五言律诗
见尽数万里，不闻三声猿。但飞萧萧雨，中有亭亭魂。千载楚王恨，遗文宋玉言。至今晴明天，云结深闺门。	孟郊	巫山高	见不但中千遗至云	五言律诗
渔阳千里道，近如中门限。中门逾有时，渔阳长在眼。生在绿罗下，不识渔阳道。良人自戍来，夜夜梦中到。	孟郊	征妇怨二	渔近中渔生不良夜	五言律诗
一雀入官仓，所食宁损几。祗虑往覆频，官仓终害尔。鱼网不在天，鸟罗不张水。饮啄要自然，可以空城里。	孟郊	空城雀	一所祗官鱼鸟饮可	五言律诗
朔雪寒断指，朔风劲裂冰。胡中射雕者，此日犹不能。翩翩羽林儿，锦臂飞苍鹰。挥鞭快白马，走出黄河凌。	孟郊	羽林行	朔朔胡此翩锦挥走	五言律诗
壮士性刚决，火中见石裂。杀人不回头，轻生如𫏐别。岂知眼有泪，肯白头上发。半生无恩酬，剑闲一百月。	孟郊	游侠行	壮火杀轻岂肯半剑	五言律诗
仙教生为门，仙宗静为根。持心若妄求，服食安足论。铲惑有灵药，饵真成本源。自当出尘网，驭凤登昆仑。	孟郊	求仙曲	仙仙持服铲饵自驭	五言律诗
楼上春风过，风前杨柳歌。枝疏缘别苦，曲怨为年多。花惊燕地云，叶映楚池波。谁堪别离此，征戍在交河。	孟郊	折杨柳二	楼风枝曲花叶谁征	五言律诗
哭雪复吟雪，广文丁夫子。江南万里寒，曾未及如此。整顿气候谁，言从生灵始。无令恻隐者，哀哀不能已。	孟郊	和丁助教塞上吟	哭广江曾整言无哀	五言律诗
飒飒秋风生，愁人怨离别。含情两相向，欲语气先咽。心曲千万端，悲来却难说。别后唯所思，天涯共明月。	孟郊	古怨别	飒愁含欲心悲别天	五言律诗
近世交道衰，青松落颜色。人心忌孤直，木性随改易。既摧栖日干，未展擎天力。终是君子材，还思君子识。	孟郊	衰松	近青人木既未终还	五言律诗
退身何所食，败力不能闲。种稻耕白水，负薪斫青山。众听喜巴唱，独醒愁楚颜。日莫静归时，幽幽扣松关。	孟郊	退居	退败种负众独日幽	五言律诗
雨滴草芽出，一日长一日。风吹柳线垂，一枝连一枝。独有愁人颜，经春如等闲。且持酒满杯，狂歌狂笑来。	孟郊	春日有感	雨一风一独经且狂	五言律诗
故人季夏中，及此百余日。无日不相思，明镜改形色。宁知仲冬时，忽有相逢期。振衣起踯躅，頳鲤跃天池。	孟郊	将见故人	故及无明宁忽振頳	五言律诗
谁言碧山曲，不废青松直。谁言浊水泥，不污明月色。我有松月心，俗骋风霜力。贞明既如此，摧折安可得。	孟郊	寓言	谁不谁不我俗贞摧	五言律诗
利剑不可近，美人不可亲。利剑近伤手，美人近伤身。道险不在广，十步能摧轮。情爱不在多，一夕能伤神。	孟郊	偶作	利美利美道十情一	五言律诗
击石乃有火，不击元无烟。人学始知道，不学非自然。万事须己运，他得非我贤。青春须早为，岂能长少年。	孟郊	劝学	击不人不万他青岂	五言律诗
秋气悲万物，惊风振长道。登高有所思，寒雨伤百草。平生有亲爱，零落不相保。五情今已伤，安得自能老。	孟郊	感怀一	秋惊登寒平零五安	五言律诗
徘徊不能寐，耿耿含酸辛。中夜登高楼，忆我旧星辰。四时互迁移，万物何时春。唯忆首阳路，永谢当时人。	孟郊	感怀三	徘耿中忆四万唯永	五言律诗
火云流素月，三五何明明。光曜侵白日，贤愚迷至精。四时更变化，天道有亏盈。常恐今已没，须臾还复生。	孟郊	感怀六	火三光贤四天常须	五言律诗
西风吹垂杨，条条脆如藕。上有噪日蝉，催人成皓首。亦恐旅步难，何独朱颜丑。欲慰一时心，莫如千日酒。	孟郊	暮秋感思一	西条上催亦何欲莫	五言律诗
至白涅不缁，至交淡不疑。人生静躁殊，莫厌相箴规。胶漆武可接，金兰文可思。堪嗟无心人，不如松柏枝。	孟郊	劝友	至至人莫胶金堪不	五言律诗
日往复不见，秋堂莫仍学。玄发不知白，晓入寒铜觉。为林未离树，有玉犹在璞。谁把碧梧枝，刻作云门乐。	孟郊	君子勿郁郁士有谤毁者作诗	日秋玄晓为有谁刻	五言律诗
杜鹃声不哀，断猿啼不切。月下谁家砧，一声肠一绝。杵声不为客，客闻发自白。杵声不为衣，欲令游子归。	孟郊	闻砧	杜断月一杵客杵欲	五言律诗
铸镜须青铜，青铜易磨拭。结交远小人，小人难姑息。铸镜图鉴微，结交图相依。凡铜不可照，小人多是非。	孟郊	结交	铸青结小铸结凡小	五言律诗
岂独科斗死，所嗟文字捐。蒿蔓转骄弄，菱荇减婵娟。未遂摆鳞志，空思吹浪旋。何当再霖雨，洗濯生华鲜。	孟郊	夜忧	岂所蒿菱未空何洗	五言律诗
酒是古明镜，辗开小人心。醉见异举止，醉闻异声音。酒功如此多，酒屈亦以深。罪人免罪酒，如此可为箴。	孟郊	酒德	酒辗醉醉酒酒罪如	五言律诗
无子抄文字，老吟多飘零。有时吐向床，枕席不解听。鬬蚁甚微细，病闻亦清泠。小大不自识，自然天性灵。	孟郊	老恨	无老有枕鬬病小自	五言律诗
晓月难为光，愁人难为肠。谁言春物荣，独见叶上霜。雕鹗失势病，鹪鹩假翼翔。弃置复弃置，情如刀剑伤。	孟郊	落第	晓愁谁独雕鹪弃情	五言律诗
卧冷无远梦，听秋酸别情。高枝低枝风，千叶万叶声。浅井不供饮，瘦田长废耕。今交非古交，贫语闻皆轻。	孟郊	秋夕贫居述怀	卧听高千浅瘦今贫	五言律诗
夜学晓未休，苦吟神鬼愁。如何不自闲，心与身为雠。死辱片时痛，生辱长年羞。清桂无直枝，碧江思旧游。	孟郊	夜感自遣	夜苦如心死生清碧	五言律诗
尽说青云路，有足皆可至。我马亦四蹄，出门似无地。玉京十二楼，峩峩倚青翠。下有千朱门，何门荐孤士。	孟郊	长安旅情	尽有我出玉峩下何	五言律诗
夜坐拥肿亭，昼登崔巍岑。日窥万峰首，月见双泉心。松气清耳目，竹氛碧衣襟。伫想琅玕字，数听枯槁吟。	孟郊	陪侍御叔游城南山墅	夜昼日月松竹伫数	五言律诗
灯尽语不尽，主人庭砌幽。柳枝星影曙，兰叶露华浮。块岭笑群岫，片池轻众流。更闻清净子，逸唱颇难俦。	孟郊	喜与长文上人宿李秀才小山	灯主柳兰块片更逸	五言律诗
康乐宠词客，清宵意无穷。征文北山外，借月南楼中。千里愁并尽，一樽欢暂同。胡为戛楚琴，淅沥起寒风。	孟郊	夜集汝州郡斋听陆僧辩弹琴	康清征借千一胡淅	五言律诗
曾是风雨力，崔巍漂来时。落星夜皎洁，近榜朝逶迤。翠潋递明灭，清潨泻欹危。况逢蓬岛仙，会合良在兹。	孟郊	浮石亭	曾崔落近翠清况会	五言律诗
家家有芍药，不妨至温柔。温柔一同女，红笑笑不休。月娥双双下，楚艳枝枝浮。洞里逢仙人，绰约青宵游。	孟郊	看花一	家不温红月楚洞绰	五言律诗
芍药谁为婿，人人不敢来。唯应待诗老，日日殷勤开。玉立无气力，春凝且裴徊。将何谢青春，痛饮一百杯。	孟郊	看花二	芍人唯日玉春将痛	五言律诗
芍药吹欲尽，无奈晓风何。余花欲谁待，唯待谏郎过。谏郎不事俗，黄金买高歌。高歌夜更清，花意晚更多。	孟郊	看花三	芍无余唯谏黄高花	五言律诗
饮之不见底，醉倒深红波。红波荡谏心，谏心终无它。独游终难醉，挈榼徒经过。问花不解语，劝得酒无多。	孟郊	看花四	饮醉红谏独挈问劝	五言律诗
水竹色相洗，碧花动轩楹。自然逍遥风，荡涤浮竞情。霜落叶声燥，景寒人语清。我来招隐亭，衣上尘暂轻。	孟郊	旅次洛城东水亭	水碧自荡霜景我衣	五言律诗
惊彼武陵状，移归此岩边。开亭拟贮云，凿石先得泉。啸竹引清吹，吟花成新篇。乃知高洁情，摆落区中缘。	孟郊	题陆鸿渐上饶新开山舍	惊移开凿啸吟乃摆	五言律诗
昨日到上方，片云挂石床。锡杖莓苔青，袈裟松柏香。晴磬无短韵，古灯含永光。有时乞鹤归，还访逍遥场。	孟郊	苏州昆山惠聚寺僧房	昨片锡袈晴古有还	五言律诗
隐咏不夸俗，问禅徒净居。翻将白云字，寄向青莲书。拟古投松坐，就明开纸疏。昭昭南山景，独与心相如。	孟郊	题林校书花严寺书窗	隐问翻寄拟就昭独	五言律诗
谁开昆仑源，流出混沌河。积雨飞作风，惊龙喷为波。湘瑟飕飗弦，越宾呜咽歌。有恨不可洗，虚此来经过。	孟郊	泛黄河	谁流积惊湘越有虚	五言律诗
月迥无隐物，况复大江秋。江城与沙村，人语风飕飗。岘亭当此时，故人不同游。故人在长安，亦可将梦求。	孟郊	独宿岘首忆长安故人	月况江人岘故故亦	五言律诗
楚山争蔽亏，日月无全辉。楚路饶回惑，旅人有迷归。骐骥思北首，鹧鸪愿南飞。我怀京洛游，未厌风尘衣。	孟郊	梦泽中行	楚日楚旅骐鹧我未	五言律诗
将军不夸剑，才气为英雄。五岳拽力内，百川倾意中。本立谁敢拔，飞文自难穷。前时天地翻，已有扶正功。	孟郊	赠章仇将军	将才五百本飞前已	五言律诗
僧貌净无点，僧衣宁缀华。寻常昼日行，不使身影斜。饭术煮松柏，坐山敷云霞。欲知禅隐高，缉薜为袈裟。	孟郊	赠道月上人	僧僧寻不饭坐欲缉	五言律诗
望里失却山，听中遗却泉。松枝休策云，药囊翻贮钱。曾依青桂邻，学得白雪弦。别来意未回，世上为隐仙。	孟郊	赠城郭道士	望听松药曾学别世	五言律诗
静境无浊氛，清雨零碧云。千山不隐响，一叶动亦闻。即此佳志士，精微谁相群。欲识楚章句，袖中兰茝薰。	孟郊	桐庐山中赠李明府	静清千一即精欲袖	五言律诗
曲木忌日影，谗人畏贤明。自然照烛间，不受邪佞轻。不有百炼火，孰知寸金精。金铅正同𬬻，愿分精与粗。	孟郊	古意赠梁肃补阙	曲谗自不不孰金愿	五言律诗
何以定交契，赠君高山石。何以保贞坚，赠君青松色。贫居过此外，无可相彩饰。闻君硕鼠诗，吟之泪空滴。	孟郊	赠韩郎中愈一	何赠何赠贫无闻吟	五言律诗
见说祝融峰，擎天势似腾。藏千寻布水，出十八高僧。古路无人迹，新霞吐石棱。终居将尔叟，一一共余登。	孟郊	怀南岳隐士一	见擎藏出古新终一	五言律诗
千峰映碧湘，真叟此中藏。饭不煮石吃，眉应似发长。枫梩搘酒瓮，鹤虱落琴床。强效忘机者，斯人尚未忘。	孟郊	怀南岳隐士二	千真饭眉枫鹤强斯	五言律诗
半夜不成寐，灯尽又无月。独向堦前立，子规啼不歇。况我有金兰，忽尔为胡越。争得明镜中，久长无白发。	孟郊	春夜忆萧子真	半灯独子况忽争久	五言律诗
访旧无一人，独归清雒春。花闻哭声死，水见别容新。乱后故乡宅，多为行路尘。因悲楚左右，谤玉不知珉。	孟郊	答卢虔故园见寄	访独花水乱多因谤	五言律诗
梅尉吟楚声，竹风为凄清。深虚冰在性，高洁云入情。借水洗闲貌，寄蕉书逸名。羞将片石文，鬬此双琼英。	孟郊	同从叔简酬卢殷少府	梅竹深高借寄羞鬬	五言律诗
尔去东南夜，我无西北梦。谁言贫别易，贫别愁更重。晓色夺明月，征人逐群动。秋风楚涛高，旅榜将谁共。	孟郊	送从弟郢东归	尔我谁贫晓征秋旅	五言律诗
石根百尺杉，山眼一片泉。倚之道气高，饮之诗思鲜。于此逍遥场，忽奏别离弦。却笑薜萝子，不同鸣跃年。	孟郊	山中送从叔简赴举	石山倚饮于忽却不	五言律诗
青山辗为尘，白日无闲人。自古推高车，争利西入秦。王门与侯门，待富不待贫。空携一束书，去去谁相亲。	孟郊	大梁送柳淳先入关	青白自争王待空去	五言律诗
日落浊水中，夜光谁能分。高怀无近趣，清抱多远闻。欲识丈夫志，心藏孤岳云。长安风尘别，咫尺不见君。	孟郊	送温初下第	日夜高清欲心长咫	五言律诗
波中出吴境，霞际登楚岑。山寺一别来，云萝三改阴。诗夸碧云句，道证青莲心。应笑泛萍者，不知松隐深。	孟郊	送清远上人归楚山旧寺	波霞山云诗道应不	五言律诗
莫以手中琼，言邀世上名。莫以山中迹，久向人间行。松柏有霜操，风泉无俗声。应怜枯朽质，惊此别离情。	孟郊	山中送从叔简	莫言莫久松风应惊	五言律诗
地上春色生，眼前诗彩明。手携片宝月，言是高僧名。溪转万曲心，水流千里声。飞鸣向谁去，江鸿弟与兄。	孟郊	同昼上人送郭秀才江南寻兄	地眼手言溪水飞江	五言律诗
河南有归客，江风绕行襟。送君无尘听，舞鹤清瑟音。菱蔓缀楚棹，日华正嵩岑。如何谢文学，还起会云吟。	孟郊	同茅郎中使君送河南裴文学	河江送舞菱日如还	五言律诗
松色不肯秋，玉性不可柔。登山须正路，饮水须直流。倩鹤附书信，索云作衣裘。仙村莫道远，枉策招交游。	孟郊	送丹霞子阮芳颜上人归山	松玉登饮倩索仙枉	五言律诗
归情似泛空，飘荡楚波中。羽扇扫轻汗，布帆筛细风。江花折菡萏，岸影泊梧桐。元舅唱离别，贱生愁不穷。	孟郊	送从舅端适楚地	归飘羽布江岸元贱	五言律诗
秦云攀窈窕，楚桂搴芳馨。五色岂徒尔，万枝皆有灵。仙谣天上贵，林咏雪中青。持此一为赠，送君翔杳冥。	孟郊	和薛先辈送独孤秀才上都赴	秦楚五万仙林持送	五言律诗
江与湖相通，二水洗高空。定知一日帆，使得千里风。雪唱与谁和，俗情多不通。何当逸翮纵，飞起泥沙中。	孟郊	送崔爽之湖南	江二定使雪俗何飞	五言律诗
十年白云士，一卷紫芝书。来结崆峒侣，还期缥缈居。霞冠遗彩翠，月帔上空虚。寄谢泉根水，清泠闲有余。	孟郊	同李益崔放送王炼师还楼观	十一来还霞月寄清	五言律诗
忽惊红琉璃，千艳万艳开。佛火不烧物，净香空徘徊。花下印文字，林间咏觞杯。群官饯宰官，此地车马来。	孟郊	溧阳唐兴寺观蔷薇花同诸公	忽千佛净花林群此	五言律诗
诗句临离袂，酒花薰别颜。水程千里外，岸泊几宵间。风叶乱辞木，雪猿清叫山。南中多古事，咏遍始应还。	孟郊	送殷秀才南游	诗酒水岸风雪南咏	五言律诗
短蓑不怕雨，白鹭相争飞。短楫画菰蒲，鬬作豪横归。笑伊水健儿，浪战求光辉。不如竹枝弓，射鸭无是非。	孟郊	送淡公四	短白短鬬笑浪不射	五言律诗
欲知惜别情，泻水还清池。此地有君子，芳兰步葳蕤。手掇杂英珮，意摇春夜思。莫作绕山云，循环无定期。	孟郊	监察十五叔东斋招李益端公	欲泻此芳手意莫循	五言律诗
蜀色庶可比，楚丛亦应无。醉红不自力，狂艳如索扶。丽蘂惜未埽，宛枝长更纡。何人是花侯，诗老强相呼。	孟郊	邀人赏蔷薇	蜀楚醉狂丽宛何诗	五言律诗
不似人手致，岂关地势偏。孤光袅余翠，独影舞多妍。迸火烧闲地，红星堕青天。忽惊物表物，嘉客为留连。	孟郊	酬郑毗踯躅咏	不岂孤独迸红忽嘉	五言律诗
一拳芙蓉水，倾玉何泠泠。仙情夙已高，诗味今更馨。试啜月入骨，再衔愁尽醒。荷君道古诚，使我善飞翎。	孟郊	答李员外小榼味	一倾仙诗试再荷使	五言律诗
五月中夜息，饥蚊尚营营。但将膏血求，岂觉性命轻。顾己宁自愧，饮人以偷生。愿为天下幮，一使夜景清。	孟郊	蚊	五饥但岂顾饮愿一	五言律诗
碧草凌古庙，清尘锁秋窗。当时独宰割，猛志谁能降。鼓气雷作敌，剑光电为双。新悲徒自起，旧恨空浮江。	孟郊	和令狐侍郎郭郎中题项羽庙	碧清当猛鼓剑新旧	五言律诗
见此原野秀，始知造化偏。山村不假阴，流水自雨田。家家梯碧峰，门门锁青烟。因思蜕骨人，化作飞桂仙。	孟郊	终南山下作	见始山流家门因化	五言律诗
种树皆待春，春至难久留。君看朝夕花，谁免离别愁。心意已零落，种之仍未休。胡为好奇者，无事自买忧。	孟郊	观种树	种春君谁心种胡无	五言律诗
仙界一日内，人间千载穷。双碁未遍局，万物皆为空。樵客返归路，斧柯烂从风。唯余石桥在，犹自凌丹虹。	孟郊	烂柯石	仙人双万樵斧唯犹	五言律诗
万里莓苔地，不见驱驰踪。唯开文字窗，时写日月容。竹韵漫萧屑，草花徒蒙茸。披霜入众木，独自识青松。	孟郊	寻言上人	万不唯时竹草披独	五言律诗
劲越既成土，强吴亦为墟。皇风一已被，兹邑信平居。抚俗观旧迹，行春布新书。兴亡意何在，绵叹空踌蹰。	孟郊	姑蔑城	劲强皇兹抚行兴绵	五言律诗
疏凿顺高下，结构横烟霞。坐啸郡斋肃，玩奇石路斜。古树浮绿气，高门结朱华。始见峥嵘状，仰止逾可嘉。	孟郊	峥嵘岭	疏结坐玩古高始仰	五言律诗
先生五兵游，文焰藏金鼎。日下鹤过时，人间空落影。常言一粒药，不堕生死境。何当列御寇，去问仙人请。	孟郊	访嵩阳道士不遇	先文日人常不何去	五言律诗
君子耽古礼，如馋鱼吞钩。昨闻敬嫂言，掣心东北流。魏博田尚书，与礼相绸缪。善词闻天下，一日一再周。	孟郊	魏博田兴尚书听嫂命不立非	君如昨掣魏与善一	五言律诗
自剖多是非，流滥将何归。奔竞立诡节，凌侮争怪辉。五常坐销铄，万类随衰微。以兹见鲁山，道蹇无所依。	孟郊	吊元鲁山二	自流奔凌五万以道	五言律诗
远阶无近级，造次不可升。贤人洁肠胃，寒日空澄凝。血誓竟讹谬，膏明易煎蒸。以之驱鲁山，疏迹去莫乘。	孟郊	吊元鲁山五	远造贤寒血膏以疏	五言律诗
黄犊不知孝，鲁山自驾车。非贤不可妻，鲁山竟无家。供养耻佗力，言词岂纤瑕。将谣鲁山德，赜海谁能涯。	孟郊	吊元鲁山九	黄鲁非鲁供言将赜	五言律诗
遗婴尽雏乳，何况骨肉枝。心肠结苦诚，胸臆垂甘滋。事已出古表，谁言独今奇。贤人母万物，岂弟流前诗。	孟郊	吊元鲁山十	遗何心胸事谁贤岂	五言律诗
一闭黄蒿门，不闻白日事。生气散成风，枯骸化为地。负我十年恩，欠尔千行泪。洒之北原上，不待秋风至。	孟郊	悼幼子	一不生枯负欠洒不	五言律诗
冻手莫弄珠，弄珠珠易飞。惊霜莫翦春，翦春无光辉。零落小花乳，斓斑昔婴衣。拾之不盈把，日暮空悲归。	孟郊	杏殇一	冻弄惊翦零斓拾日	五言律诗
应是一线泪，入此春木心。枝枝不成花，片片落翦金。春寿何可长，霜哀亦已深。常时洗芳泉，此日洗泪襟。	孟郊	杏殇三	应入枝片春霜常此	五言律诗
儿生月不明，儿死月始光。儿月两相夺，儿命果不长。如何此英英，亦为吊苍苍。甘为堕地尘，不为末世芳。	孟郊	杏殇四	儿儿儿儿如亦甘不	五言律诗
踏地恐土痛，损彼芳树根。此诚天不知，翦弃我子孙。垂枝有千落，芳命无一存。谁谓生人家，春色不入门。	孟郊	杏殇五	踏损此翦垂芳谁春	五言律诗
冽冽霜杀春，枝枝疑纤刀。木心既零落，山窍空呼号。班班落地英，点点如明膏。始知天地间，万物皆不牢。	孟郊	杏殇六	冽枝木山班点始万	五言律诗
哭此不成春，泪痕三四斑。失芳蝶既狂，失子老亦孱。且无生生力，自有死死颜。灵凤不衔诉，谁为扣天关。	孟郊	杏殇七	哭泪失失且自灵谁	五言律诗
此儿自见灾，花发多不谐。穷老收碎心，永夜抱破怀。声死更何言，意死不必喈。病叟无子孙，独立犹束柴。	孟郊	杏殇八	此花穷永声意病独	五言律诗
霜似败红芳，剪啄十数双。参差呻细风，𪡋喁沸浅江。泣凝不可消，恨壮难自降。空遗旧日影，怨彼小书窗。	孟郊	杏殇九	霜剪参𪡋泣恨空怨	五言律诗
念尔筋力尽，违我衣食恩。奈何粗犷儿，生鞭见死痕。旧使常以礼，新怨将谁吞。胡为乎泥中，消歇教义源。	孟郊	吊江南老家人春梅	念违奈生旧新胡消	五言律诗
贤人无计较，生苦死徒夸。佗名润子孙，君名润泥沙。可惜千首文，闪如一朝花。零落难苦言，起坐空惊嗟。	孟郊	吊卢殷五	贤生佗君可闪零起	五言律诗
水上山沉沉，征途复绕林。途荒人行少，马迹犹可寻。雪中独立树，海口失侣禽。离忧如长线，千里萦我心。	张籍	忆远曲	水征途马雪海离千	五言律诗
春潭足芳树，水清不如素。幽人爱华景，一一空山暮。月出潭气白，游鱼暗冲石。夜深春思多，酒醒山寂寂。	张籍	惜花	春水幽一月游夜酒	五言律诗
蒙蒙庭树花，坠地无颜色。日暮东风起，飘扬玉阶侧。残蘂在犹稀，青条耸复直。为君结芳实，令君勿叹息。	张籍	惜花	蒙坠日飘残青为令	五言律诗
穷居积远念，转转迷所归。幽蕙零落色，暗萤参差飞。病生秋风簟，泪堕月明衣。无愁坐寂寞，重使奏清徽。	张籍	夜怀	穷转幽暗病泪无重	五言律诗
日日望乡国，空歌白苎词。长因送人处，忆得别家时。失意还独语，多愁祗自知。客亭门外柳，折尽向南枝。	张籍	蓟北旅思	日空长忆失多客折	五言律诗
江南杨柳春，日暖地无尘。渡口过新雨，夜来生白苹。晴沙鸣乳燕，芳树醉游人。向晚青山下，谁家祭水神。	张籍	江南春	江日渡夜晴芳向谁	五言律诗
城西楼上月，复是雪晴时。寒夜共来望，思乡独下迟。幽光落水堑，净色在霜枝。明日千里去，此中还别离。	张籍	西楼望月	城复寒思幽净明此	五言律诗
双鹤出云溪，分飞各自迷。空巢在松顶，折羽落红泥。寻水终不饮，逢林亦未栖。别离应易老，万里雨凄凄。	张籍	别鹤	双分空折寻逢别万	五言律诗
孝女独垂发，少年唯一身。无家空托墓，主祭不从人。相吊有行客，起庐无旧邻。江头闻哭处，寂寂楚花春。	张籍	江陵孝女	孝少无主相起江寂	五言律诗
春草空祠墓，荒林唯鸟飞。记年碑石在，经乱祭人稀。野鼠缘朱帐，阴尘盖画衣。近门潭水黑，时见宿龙归。	张籍	山中古祠	春荒记经野阴近时	五言律诗
塞深沙草白，都护领燕兵。放火烧奚帐，分旗筑汉城。下营看岭势，寻雪觉人行。更向桑干北，擒生问碛名。	张籍	渔阳将	塞都放分下寻更擒	五言律诗
细泉深处落，夜久渐闻声。独起出门听，欲寻当涧行。还疑隔林远，复畏有风生。月下长来此，无人亦到明。	张籍	听夜泉	细夜独欲还复月无	五言律诗
去去远迁客，瘴中衰病身。青山无限路，白首不归人。海国战骑象，蛮州市用银。一家分几处，谁见日南春。	张籍	送南迁客	去瘴青白海蛮一谁	五言律诗
渺渺水云外，别来音信稀。因逢过江使，却寄在家衣。问路更愁远，逢人空说归。今朝蓟城北，又见塞鸿飞。	张籍	蓟北春怀	渺别因却问逢今又	五言律诗
野桥春水清，桥上送君行。去去人应老，年年草自生。出门看远道，无信向边城。杨柳别离处，秋蝉今复鸣。	张籍	思远人	野桥去年出无杨秋	五言律诗
幽居得相近，烟景每寥寥。共伐临溪树，因为过水桥。自教青鹤舞，分采紫芝苗。更爱南峰住，寻君路恐遥。	张籍	赠同溪客	幽烟共因自分更寻	五言律诗
秋风窗下起，旅雁向南飞。日日出门望，家家行客归。无因见边使，空待寄寒衣。独倚青楼暮，烟深鸟雀稀。	张籍	望行人	秋旅日家无空独烟	五言律诗
旧宠昭阳里，寻仙此最稀。名初出宫籍，身未称霞衣。已别歌舞贵，长随鸾鹤飞。中官看入洞，空驾玉轮归。	张籍	送宫人入道	旧寻名身已长中空	五言律诗
见说孤帆去，东南到会稽。春云剡溪口，残月镜湖西。水鹤沙边立，山鼯竹里啼。谢家曾住处，烟洞入应迷。	张籍	送越客	见东春残水山谢烟	五言律诗
学得餐霞法，逢人与小还。身轻曾试鹤，力弱未离山。无食犬犹在，不耕牛自闲。朝朝空漱水，叩齿草堂间。	张籍	赠辟谷者	学逢身力无不朝叩	五言律诗
江皋三月时，花发石楠枝。归客应无数，春山自不知。独行愁道远，回信畏家移。杨柳东西渡，茫茫欲问谁。	张籍	思江南旧游	江花归春独回杨茫	五言律诗
渔家在江口，潮水入柴扉。行客欲投宿，主人犹未归。竹深村路远，月出钓船稀。遥见寻沙岸，春风动草衣。	张籍	夜到渔家	渔潮行主竹月遥春	五言律诗
扬旌过陇头，陇水向西流。塞路依山远，戍城逢笛秋。寒沙阴漫漫，疲马去悠悠。为问征行将，谁封定远侯。	张籍	送远使	扬陇塞戍寒疲为谁	五言律诗
几年山里住，已作绿毛身。护气常稀语，存思自见神。养龟同不食，留药任生尘。要问西王母，仙中第几人。	张籍	不食姑	几已护存养留要仙	五言律诗
废苑杏花在，行人愁到时。独开新堑底，半露旧烧枝。晚色连荒辙，低阴覆折碑。茫茫古陵下，春尽又谁知。	张籍	古苑杏花	废行独半晚低茫春	五言律诗
独向长城北，黄云暗塞天。流名属边将，旧业作公田。拥雪添军垒，收冰当井泉。知君住应老，须记别乡年。	张籍	送流人	独黄流旧拥收知须	五言律诗
楚驿南渡口，夜深来客稀。月明见潮上，江静觉鸥飞。旅宿今已远，此行殊未归。离家久无信，又听捣寒衣。	张籍	宿临江驿	楚夜月江旅此离又	五言律诗
借问炎州客，天南几日行。江连恶溪路，山绕夜郎城。柳叶瘴云湿，桂丛蛮鸟声。知君却回日，记得海花名。	张籍	送蛮客	借天江山柳桂知记	五言律诗
晓色荒城下，相看秋草时。独游无定计，不欲道来期。别处去家远，愁中驱马迟。归人渡烟水，遥暎野棠枝。	张籍	襄国别友	晓相独不别愁归遥	五言律诗
南原相送处，秋水草还生。同作忆乡客，如今分路行。因谁寄归信，渐远问前程。明日重阳节，无人上古城。	张籍	送远客	南秋同如因渐明无	五言律诗
独向双峰老，松门闭两崖。翻经上蕉叶，挂衲落藤花。甃石新开井，穿林自种茶。时逢海南客，蛮语问谁家。	张籍	山中赠日南僧	独松翻挂甃穿时蛮	五言律诗
黄沙北风起，半夜又翻营。战马雪中宿，探人冰上行。深山旗未展，阴碛鼓无声。几道征西将，同收碎叶城。	张籍	征西将	黄半战探深阴几同	五言律诗
忆在江南日，同游三月时。采茶寻远涧，鬬鸭向春池。送客沙头宿，招僧竹里碁。如今各千里，无计得相随。	张籍	寄友人	忆同采鬬送招如无	五言律诗
白首征西将，犹能射戟支。元戎选部曲，军吏换旌旗。逐虏招降远，开边旧垒移。重收陇外地，应似汉家时。	张籍	送防秋将	白犹元军逐开重应	五言律诗
苦行长不出，清羸最少年。持斋唯一食，讲律岂曾眠。避草每移径，滤虫还入泉。从来天竺法，到此几人传。	张籍	律僧	苦清持讲避滤从到	五言律诗
寂寂山景静，幽人归去迟。横琴当月下，压酒及花时。冷露湿茆屋，暗泉冲竹篱。西峰采药伴，此夕恨无期。	张籍	山中秋夜	寂幽横压冷暗西此	五言律诗
行路雨修修，青山尽海头。天涯人去远，岭北水空流。夜市连铜柱，巢居属象州。来时旧相识，谁向日南游。	张籍	送南客	行青天岭夜巢来谁	五言律诗
野店临西浦，门前有橘花。停灯待贾客，卖酒与渔家。夜静江水白，路回山月斜。闲寻泊船处，潮落见平沙。	张籍	宿江店	野门停卖夜路闲潮	五言律诗
过岭万余里，旅游经此稀。相逢去家远，共说几时归。海上见花发，瘴中唯鸟飞。炎州望乡伴，自识北人衣。	张籍	岭表逢故人	过旅相共海瘴炎自	五言律诗
秋塞雪初下，将军远出师。分营长记火，放马不收旗。月冷边帐湿，沙昏夜探迟。征人皆白首，谁见灭胡时。	张籍	横吹曲辞出塞	秋将分放月沙征谁	五言律诗
紫阁气沉沉，先生住处深。有人时得见，无路可相寻。夜鹿伴茅屋，秋猿守栗林。唯应采灵药，更不别营心。	张籍	寄紫阁隐者	紫先有无夜秋唯更	五言律诗
夜到碧溪里，无人秋月明。逢幽更移宿，取伴亦探行。花下红泉色，云西乳鹤声。明朝记归处，石上自书名。	张籍	夜宿黑灶溪	夜无逢取花云明石	五言律诗
古树枝柯少，枯来复几春。露根堪系马，空腹定藏人。蠹节莓苔老，烧痕霹雳新。若当江浦上，行客祭为神。	张籍	古树	古枯露空蠹烧若行	五言律诗
日暮远归处，云间仙观钟。唯持青玉牒，独立碧鸡峰。阴涧长收乳，寒泉旧养龙。几时因卖药，得向海边逢。	张籍	送徐先生归蜀	日云唯独阴寒几得	五言律诗
先生已得道，市井亦容身。救病自行药，得钱多与人。问年长不定，传法又非真。每见邻家说，时闻使鬼神。	张籍	隐者	先市救得问传每时	五言律诗
出山成北首，重去结茅庐。移石修废井，埽龛盛旧书。开田留杏树，分洞与僧居。长在幽峰里，樵人见亦疏。	张籍	送友人归山	出重移埽开分长樵	五言律诗
霅水碧悠悠，西亭柳岸头。夕阴生远岫，斜照逐回流。此地动归思，逢人方倦游。吴兴耆旧尽，空见白苹州。	张籍	霅溪西亭晚望	霅西夕斜此逢吴空	五言律诗
入云遥便哭，山友隔今生。绕墓招魂魄，镌岩记姓名。犬因无主善，鹤为见人鸣。长说能尸解，多应别路行。	张籍	哭山中友人	入山绕镌犬鹤长多	五言律诗
灵藤为拄杖，白净色如银。得自高僧手，将扶病客身。春游不骑马，夜会亦呈人。持此归山去，深宜戴角巾。	张籍	答僧拄杖	灵白得将春夜持深	五言律诗
仙观雨来静，绕房琼草春。素书天上字，花洞古时人。泥灶煮灵液，埽坛朝玉真。几回游阆苑，青节亦随身。	张籍	灵都观李道士	仙绕素花泥埽几青	五言律诗
三峰西面住，出见世人稀。老大谁相识，恓惶又独归。埽窗秋菌落，开箧夜蛾飞。若向云中伴，还应着褐衣。	张籍	送韦评事归华阴	三出老恓埽开若还	五言律诗
几夏京城住，今朝独远归。修行四分律，护净七条衣。溪寺黄橙熟，沙田紫芋肥。九龙潭上路，同去客应稀。	张籍	送闽僧	几今修护溪沙九同	五言律诗
海上去应远，蛮家云岛孤。竹船来桂浦，山市卖鱼须。入国自献宝，逢人多赠珠。却归春洞口，斩象祭天吴。	张籍	送海南客归旧岛	海蛮竹山入逢却斩	五言律诗
高秋原上寺，下马一登临。渭水西来直，秦山南向深。旧宫人不住，荒碣路难寻。日暮凉风起，萧条多远心。	张籍	登咸阳北寺楼	高下渭秦旧荒日萧	五言律诗
万里为朝使，离家今几年。应知旧行路，却上远归船。夜泊避蛟窟，朝炊求岛泉。悠悠到乡国，还望海西天。	张籍	送新罗使	万离应却夜朝悠还	五言律诗
古寺客堂空，开帘四面风。移床动栖鹤，停烛聚飞虫。闲卧逐凉处，远愁生静中。林西微月色，思与宁家同。	张籍	宿广德寺寄从舅	古开移停闲远林思	五言律诗
孤客到空馆，夜寒愁卧迟。虽沽主人酒，不似在家时。几宿得欢笑，如今成别离。明朝行更远，回望隔山陂。	张籍	宿邯郸馆寄马磁州	孤夜虽不几如明回	五言律诗
客愁无次第，川路重辛勤。藻密行舟涩，湾多转檝频。薄游空感惠，失计自怜贫。赖有汀洲句，时时慰远人。	张籍	舟行寄李湖州	客川藻湾薄失赖时	五言律诗
遍住江南寺，随缘到上京。多生修律业，外学得诗名。讲殿偏追入，斋家别请行。青枫乡路远，几日尽归程。	张籍	送闲师归江南	遍随多外讲斋青几	五言律诗
秋色江边路，烟霞若有期。寺贫无利施，僧老足慈悲。薜荔侵禅窟，虾蟆占浴池。闲游殊未遍，即是下山时。	张籍	游襄阳山寺	秋烟寺僧薜虾闲即	五言律诗
闻君鹤岭住，西望日依依。远客偏相忆，登城独不归。十年为道侣，几处共柴扉。今日烟霞外，人间得见稀。	张籍	登城寄王秘书建	闻西远登十几今人	五言律诗
杨柳阊门路，悠悠水岸斜。乘舟向山寺，着屐到渔家。夜月红柑树，秋风白藕花。江天诗景好，回日莫令赊。	张籍	送从弟戴玄往苏州	杨悠乘着夜秋江回	五言律诗
东南归路远，几日到乡中。有寺山皆遍，无家水不通。湖声莲叶雨，野气稻花风。州县知名久，争邀与客同。	张籍	送朱庆馀及第归越	东几有无湖野州争	五言律诗
青门坊外住，行坐见南山。此地去人远，知君终日闲。蛙声篱落下，草色户庭间。好是经过处，唯愁暮独还。	张籍	过贾岛野居	青行此知蛙草好唯	五言律诗
西街幽僻处，正与懒相宜。寻寺独行远，借书常送迟。家贫无易事，身病足闲时。寂寞谁相问，祗应君自知。	张籍	酬韩庶子	西正寻借家身寂祗	五言律诗
病来辞赤县，案上有丹经。为客烧茶灶，教儿埽竹亭。诗成添旧卷，酒尽卧空瓶。阙下今遗逸，谁瞻隐士星。	张籍	赠姚合少府	病案为教诗酒阙谁	五言律诗
远去见双节，因行上五台。化楼侵晓出，雪路向春开。边寺连峰去，胡儿听法来。定知巡礼后，解夏始应回。	张籍	送僧游五台兼谒李司空	远因化雪边胡定解	五言律诗
桂檝彩为衣，行当令节归。夕潮迷浦远，昼雨见人稀。野芰到时熟，江鸥泊处飞。离琴一奏罢，山雨霭余晖。	张籍	送郑秀才归宁	桂行夕昼野江离山	五言律诗
未习风尘事，初为吴越游。露沾湖草晚，日照海山秋。梅市门何在，兰亭水尚流。西陵待潮处，知汝不胜愁。	张籍	送李评事游越	未初露日梅兰西知	五言律诗
无事门多闭，偏知夏日长。早蝉声寂寞，新竹气清凉。闲对临书案，看移晒药床。自怜归未得，犹寄在班行。	张籍	夏日闲居	无偏早新闲看自犹	五言律诗
东城南陌尘，紫幰与朱轮。尽说无多事，能闲有几人。唯教推甲子，不信守庚申。谁见衡门里，终朝自在贫。	张籍	闲居	东紫尽能唯不谁终	五言律诗
借得街西宅，开门渭水头。长贫唯要健，渐老不禁愁。独凭藤书案，空悬竹酒钩。春风石瓮寺，作意共君游。	张籍	寄昭应王中丞	借开长渐独空春作	五言律诗
家贫相远住，斋馆入时稀。独坐看书卷，闲行着褐衣。早蝉庭笋老，新雨径莎肥。各离争名地，无人见是非。	张籍	酬孙洛阳	家斋独闲早新各无	五言律诗
黄绶在腰下，知君非旅行。将书报旧里，留褐与诸生。赠别尽沽酒，惜欢多出城。春风济水上，候吏听车声。	张籍	送人任济阴	黄知将留赠惜春候	五言律诗
闲园多好风，不意在街东。早早诗名远，长长酒性同。竹香新雨后，莺语落花中。莫遣经过少，年光渐觉空。	张籍	晚春过崔驸马东园	闲不早长竹莺莫年	五言律诗
多病逢迎少，闲居又一年。药看辰日合，茶过卯时煎。草长晴来地，虫飞晚后天。此时幽梦远，不觉到山边。	张籍	夏日闲居	多闲药茶草虫此不	五言律诗
独坐高秋晚，萧条足远思。家贫常畏客，身老转怜儿。万种尽闲事，一生能几时。从来疏懒性，应祗有僧知。	张籍	晚秋闲居	独萧家身万一从应	五言律诗
幽室独焚香，清晨下未央。山开登竹阁，僧到出茶床。收拾新琴谱，封题旧药方。逍遥无别事，不似在班行。	张籍	和陆司业习静寄所知	幽清山僧收封逍不	五言律诗
雨中愁不出，阴黑尽连宵。屋湿唯添漏，泥深未放朝。无刍怜马瘦，少食信儿娇。闻道韩夫子，还同此寂寥。	张籍	酬韩祭酒雨中见寄	雨阴屋泥无少闻还	五言律诗
身在勤劳地，常思放旷时。功成归圣主，位重委群司。看垒台边石，闲吟箧里诗。苍生正瞻望，难与故山期。	张籍	和裴仆射移官言志	身常功位看闲苍难	五言律诗
曲江冰欲尽，风日已恬和。柳色看犹浅，泉声觉渐多。紫蒲生湿岸，青鸭戏新波。仙掖高情客，相招共一过。	张籍	酬白二十二舍人早春曲江见	曲风柳泉紫青仙相	五言律诗
独爱南关里，山晴竹杪风。从容朝早退，萧洒客常通。案曲新亭上，移花远寺中。唯应有吏部，诗酒每相同。	张籍	和裴仆射朝回寄韩吏部	独山从萧案移唯诗	五言律诗
又见帝城里，东风天气和。官闲人事少，年长道情多。紫掖发章句，青闱更咏歌。谁知余寂寞，终日断经过。	张籍	春日李舍人宅见两省诸公唱	又东官年紫青谁终	五言律诗
由来病根浅，易见药功成。晓日杵臼静，凉风衣服轻。犹疑少气力，渐觉有心情。独倚红藤杖，时时堦上行。	张籍	和李仆射秋日病中作	由易晓凉犹渐独时	五言律诗
羸病及年初，心情不自如。多申请假牒，祗送贺官书。幽径独行步，白头长懒梳。更怜晴日色，渐渐暖贫居。	张籍	早春病中	羸心多祗幽白更渐	五言律诗
旌斾过湘潭，幽奇得遍探。莎城百越北，行路九疑南。有地多生桂，无时不养蚕。听歌疑似曲，风俗自相谙。	张籍	送严大夫之桂州	旌幽莎行有无听风	五言律诗
老去多悲事，非唯见二毛。眼昏书字大，耳重觉声高。望月偏增思，寻山易发劳。都无作官意，赖得在闲曹。	张籍	咏怀	老非眼耳望寻都赖	五言律诗
独上七盘去，峰峦转转稠。云中迷象鼻，雨里下筝头。水没荒桥路，鸦啼古驿楼。君今在城阙，肯见此中愁。	张籍	使至蓝谿驿寄太常王丞	独峰云雨水鸦君肯	五言律诗
迢迢山上路，病客独行迟。况此分手处，当君失意时。寒林远路驿，晚烧过荒陂。别后空回首，相逢未有期。	张籍	留别江陵王少府	迢病况当寒晚别相	五言律诗
别家行万里，自说过扶余。学得中州语，能为外国书。与医收海藻，持咒取龙鱼。更问同来伴，天台几处居。	张籍	赠海东僧	别自学能与持更天	五言律诗
知君汉阳住，烟树远重重。归使雨中发，寄书灯下封。同时买江坞，今日别云松。欲问新移处，青萝最北峰。	张籍	寄汉阳故人	知烟归寄同今欲青	五言律诗
万里海西路，茫茫边草秋。计程沙塞口，望伴驿峰头。雪暗非时宿，沙深独去愁。塞乡人易老，莫住近蕃州。	张籍	送安西将	万茫计望雪沙塞莫	五言律诗
襄阳南郭外，茅屋一书生。无事焚香坐，有时寻竹行。画苔藤杖细，踏石笋鞋轻。应笑风尘客，区区逐世名。	张籍	题李山人幽居	襄茅无有画踏应区	五言律诗
年长身多病，独宜作冷官。从来闲坐惯，渐觉出门难。树影新犹薄，池光晚尚寒。遥闻有花发，骑马暂行看。	张籍	早春闲游	年独从渐树池遥骑	五言律诗
蛮藤剪为杖，楚笋结成鞋。称与诗人用，堪随礼寺斋。寻花入幽径，步日下寒堦。以此持相赠，君应惬素怀。	张籍	赠太常王建藤杖笋鞋	蛮楚称堪寻步以君	五言律诗
秦城啼楚鸟，远思更纷纷。况是街西夜，偏当雨里闻。应投最高树，似隔数重云。此处谁能听，遥知独有君。	张籍	和周赞善闻子规	秦远况偏应似此遥	五言律诗
翩翩出上京，几日到边城。渐觉风沙起，还将弓箭行。席箕侵路暗，野马见人惊。军府知归庆，应教数骑迎。	张籍	送李骑曹灵州归觐	翩几渐还席野军应	五言律诗
贫官多寂寞，不异野人居。作酒和山药，教儿写道书。五湖归去远，百事病来疏。况忆同怀者，寒庭月上初。	张籍	寒食夜寄姚侍郎	贫不作教五百况寒	五言律诗
古寺临坛久，松间别起堂。看添浴佛水，自合读经香。爱养无家客，多传得效方。过斋长不出，坐卧一绳床。	张籍	题清彻上人院	古松看自爱多过坐	五言律诗
寒山白云里，法侣自招携。竹径通城下，松门隔水西。方同沃洲去，不作武陵迷。仿佛遥看处，秋风是会稽。	张籍	寄灵一上人初归云门寺	寒法竹松方不仿秋	五言律诗
肃肃上台坐，四方皆仰风。当朝奉明政，早日立元功。独对赤墀下，密宣黄阁中。犹闻动高韵，思与旧僚同。	张籍	和裴司空即事通简旧僚	肃四当早独密犹思	五言律诗
江亭寒日晚，弦管有离声。从此一筵别，独为千里行。迟迟恋恩德，役役限公程。回首吟新句，霜云满楚城。	张籍	使回留别襄阳李司空	江弦从独迟役回霜	五言律诗
南园新覆雪，上宰晓来看。谁共登春榭，唯闻有地官。色连山远静，气与竹偏寒。高韵更相应，宁同歌吹欢。	张籍	和户部令狐尚书喜裴司空见	南上谁唯色气高宁	五言律诗
皎皎仙家鹤，远留闲宅中。徘徊幽树月，嘹唳小亭风。丞相西园好，池塘野水通。欲将来放此，赏望与宾同。	张籍	和裴司空以诗请刑部白侍郎	皎远徘嘹丞池欲赏	五言律诗
郡内开新火，高斋雨气清。惜花邀客赏，劝酒促歌声。共醉移芳席，留欢闭暮城。政闲方宴语，琴筑任遥情。	张籍	同锦州胡郎中清明日对雨西	郡高惜劝共留政琴	五言律诗
白日已昭昭，干戈亦渐消。迎师亲出道，从谏早临朝。佞幸威权薄，忠良宠锡饶。丘陵今一变，无复白云谣。	张籍	庄陵挽歌词三首一	白干迎从佞忠丘无	五言律诗
观风欲巡洛，习战亦开池。始改三年政，旋闻七月期。陵分内外使，官具吉凶仪。渭北新园路，箫笳远更悲。	张籍	庄陵挽歌词三首二	观习始旋陵官渭箫	五言律诗
晓日龙车动，秋风阊阖开。行帷六宫出，执绋万方来。惨惨郊原暮，迟迟挽唱哀。空山烟雨夕，新陌绕陵台。	张籍	庄陵挽歌词三首三	晓秋行执惨迟空新	五言律诗
选得闲坊住，秋来草树肥。风前卷筒簟，雨里脱荷衣。野客留方去，山童取药归。非因入朝省，过此出门稀。	张籍	和左司元郎中秋居十首一	选秋风雨野山非过	五言律诗
有地唯栽竹，无池亦养鹅。学书求墨迹，酿酒爱朝和。古镜铭文浅，神方谜语多。居贫闲自乐，豪客莫相过。	张籍	和左司元郎中秋居十首二	有无学酿古神居豪	五言律诗
闲来松菊地，未省有埃尘。直去多将药，朝回不访人。见僧收酒器，迎客换纱巾。更恐登清要，难成自在身。	张籍	和左司元郎中秋居十首三	闲未直朝见迎更难	五言律诗
自知清静好，不要问时豪。就石安琴枕，穿松压酒槽。山晴因月甚，诗语入秋高。身外无余事，唯应笔砚劳。	张籍	和左司元郎中秋居十首四	自不就穿山诗身唯	五言律诗
闲堂新埽洒，称是早秋天。书客多呈踮，琴僧与合弦。莎台乘晚上，竹院就凉眠。终日无忙事，还应似得仙。	张籍	和左司元郎中秋居十首五	闲称书琴莎竹终还	五言律诗
醉倚斑藤杖，闲眠瘿木床。案头行气诀，炉里降真香。尚俭经营少，居闲意思长。秋茶莫夜饮，新自作松浆。	张籍	和左司元郎中秋居十首六	醉闲案炉尚居秋新	五言律诗
每忆旧山居，新教上墨图。晚花回地种，好酒问人沽。夜后开朝簿，申前发省符。为郎凡几岁，已见白髭须。	张籍	和左司元郎中秋居十首七	每新晚好夜申为已	五言律诗
菊地才通履，茶房不垒阶。凭医看蜀药，寄信觅吴鞋。尽得仙家法，多随道客斋。本无荣辱意，不是学安排。	张籍	和左司元郎中秋居十首八	菊茶凭寄尽多本不	五言律诗
林下无拘束，闲行放性灵。好时开药灶，高处置琴亭。更撰居山记，唯寻相鹤经。初当授衣假，无吏挽门铃。	张籍	和左司元郎中秋居十首九	林闲好高更唯初无	五言律诗
客散高斋晚，东园景象偏。晴明犹有蝶，凉冷渐无蝉。藤折霜来子，蜗行雨后涎。新诗才上卷，已得满城传。	张籍	和左司元郎中秋居十首十	客东晴凉藤蜗新已	五言律诗
旧宅谁相近，唯僧近竹关。庭闲云满井，窗晓雪通山。来客半留宿，借书多寄还。明时未中岁，莫便一生闲。	张籍	经王处士原居	旧唯庭窗来借明莫	五言律诗
寂寂花枝里，草堂唯素琴。因山曾改眼，见客不言心。月出溪路静，鹤鸣云树深。丹砂如可学，便欲住幽林。	张籍	不食仙姑山房	寂草因见月鹤丹便	五言律诗
晚步随江远，来帆过眼频。试寻新住客，少见故乡人。回首怜归翼，长吟任此身。应同南浦雁，更见岭头春。	张籍	江头	晚来试少回长应更	五言律诗
低折沧州簿，无书整两春。马从同事借，妻怕罢官贫。道僻收闲药，诗高笑故人。仍闻长吏奏，表乞锁厅频。	张籍	寄孙冲主簿	低无马妻道诗仍表	五言律诗
未肯求科第，深坊且隐居。胜游寻野客，高卧看兵书。点药医闲马，分泉灌远蔬。汉庭无得意，谁拟荐相如。	张籍	赠任懒	未深胜高点分汉谁	五言律诗
歌舞梁州女，归时白发生。全家没蕃地，无处问乡程。宫锦不传样，御香空记名。一身难自说，愁逐路人行。	张籍	旧宫人	歌归全无宫御一愁	五言律诗
游人欲别离，半醉对花枝。看着春又晚，莫轻少年时。临行记分处，回首是相思。各向天涯去，重来未可期。	张籍	春日留别	游半看莫临回各重	五言律诗
前年伐月支，城上没全师。蕃汉断消息，死生长别离。无人收废帐，归马识残旗。欲祭疑君在，天涯哭此时。	张籍	没蕃故人	前城蕃死无归欲天	五言律诗
久住空林下，长斋耳目清。蒲团借客坐，石磹甃人行。似鹤难知性，因山强号名。时闻衣袖里，暗掐念珠声。	张籍	赠箕山僧	久长蒲石似因时暗	五言律诗
寒蛩独罢织，湘雁犹能鸣。月色当窗入，乡心半夜生。不成高枕梦，复作绕堦行。回首嗟淹泊，城头北斗横。	张籍	冬夕	寒湘月乡不复回城	五言律诗
联飞独不前，迥落海南天。贾傅竟行矣，邵公惟泫然。瘴开山更远，路极水无边。沉劣本多感，况闻原上篇。	张籍	奉和陕州十四翁中丞寄雷州	联迥贾邵瘴路沉况	五言律诗
鬓衰头似雪，行步急如风。不怕骑生马，犹能挽硬弓。兵书封锦字，手诏满香筒。今日身憔悴，犹夸定远功。	张籍	老将	鬓行不犹兵手今犹	五言律诗
风静杨柳垂，看花又别离。几年同在此，今日各驱驰。峡里闻猿叫，山头见月时。殷勤一杯酒，珍重岁寒姿。	李白	送友生游峡中	风看几今峡山殷珍	五言律诗
出郭见落日，别君临古津。远程无野寺，宿处问何人。原色不分路，锡声遥隔尘。山阴到家节，犹及蕙兰春。	张籍	送安法师	出别远宿原锡山犹	五言律诗
荡漾空沙际，虚明入远天。秋光照不极，鸟色去无边。势引长云阔，波轻片雪连。汀洲杳难测，万古覆苍烟。	张籍	水	荡虚秋鸟势波汀万	五言律诗
晚景寒鸦集，秋声旅雁归。水光浮日去，霞彩暎江飞。洲白芦花吐，园红柿叶稀。长沙卑湿地，九月未成衣。	张籍	岳州晚景	晚秋水霞洲园长九	五言律诗
田舍清明日，家家出火迟。白衫眠古巷，红索搭高枝。纱带生难结，铜钗重易垂。斩新衣着尽，还似去年时。	张籍	寒食后	田家白红纱铜斩还	五言律诗
今朝一百五，出户雨初晴。舞爱双飞蝶，歌闻数里莺。江深青草岸，花满白云城。为政多孱懦，应无酷吏名。	张籍	寒食书事二首一	今出舞歌江花为应	五言律诗
出城烟火少，况复是今朝。闲坐将谁语，临觞只自谣。堦前春藓遍，衣上落花飘。妓乐州人戏，使君心寂寥。	张籍	寒食书事二首二	出况闲临堦衣妓使	五言律诗
韩公国大贤，道德赫已闻。时出为阳山，尔区来趋奔。韩官迁掾曹，子随至荆门。韩入为博士，崎岖送归轮。	张籍	句	韩道时尔韩子韩崎	五言律诗
为报玉川子，知君未是贤。低头虽有地，仰面辄无天。骨肉清成瘦，莴蔓老觉膻。家书与心事，相伴过流年。	卢仝	自咏三首一	为知低仰骨莴家相	五言律诗
卢子𨀁踵也，贤愚总莫惊。蚊虻当家口，草石是亲情。万卷堆胸朽，三光撮眼明。翻悲广成子，闲气说长生。	卢仝	自咏三首二	卢贤蚊草万三翻闲	五言律诗
物外无知己，人间一癖王。生涯身是梦，耽乐酒为乡。日月黏髭须，云山锁肺肠。愚公只公是，不用谩惊张。	卢仝	自咏三首三	物人生耽日云愚不	五言律诗
春风杨柳陌，连骑醉离觞。千里远山碧，一条归路长。花开愁北渚，云去渡南湘。东望蒙蒙处，烟波是故乡。	卢仝	送邵兵曹归江南	春连千一花云东烟	五言律诗
妾本怀春女，春愁不自任。迷魂随凤客，娇思入琴心。托援交情重，当垆酌意深。谁家有夫婿，作赋得黄金。	卢仝	卓女怨	妾春迷娇托当谁作	五言律诗
霜秋自断魂，楚调怨离分。魄散瑶台月，心随巫峡云。蛾眉谁共画，凤曲不同闻。莫似湘妃泪，斑斑点翠裙。	卢仝	感秋别怨	霜楚魄心蛾凤莫斑	五言律诗
我本泰山阿，避地到南国。主人欲移家，我亦要归北。上客幸先归，愿托归飞翼。唯将翛翛风，累路报恩德。	卢仝	萧宅二三子赠答诗二十首	我避主我上愿唯累	五言律诗
扬州駮杂地，不辨龙𧈼蜴。客身正干枯，行处无膏泽。太山道不远，相庇实无力。君若随我行，必有煎茶厄。	卢仝	萧宅二三子赠答诗二十首	扬不客行太相君必	五言律诗
我有水竹庄，甚近嵩之巅。是君归休处，可以终天年。虽有提携劳，不忧粮食钱。但恐主人心，疑我相钓竿。	卢仝	萧宅二三子赠答诗二十首	我甚是可虽不但疑	五言律诗
石公说道理，句句出凡格。相知贵知心，岂恨主为客。过须归去来，旦晚上无厄。主人诚贤人，多应不相责。	卢仝	萧宅二三子赠答诗二十首	石句相岂过旦主多	五言律诗
我生天地间，颇是往还数。已效炊爨劳，我亦不愿住。君有造化力，在君一降顾。我愿拔黄泉，轻举随君去。	卢仝	萧宅二三子赠答诗二十首	我颇已我君在我轻	五言律诗
改邑不改井，此是井卦辞。井公莫怪惊，说我成憨痴。我纵有神力，争敢将公归。扬州恶百姓，疑我卷地皮。	卢仝	萧宅二三子赠答诗二十首	改此井说我争扬疑	五言律诗
夜半沙上行，月莹天心明。沙月浩无际，此中离思生。上天何寥廓，下地何峥嵘。吾道岂已矣，为君倾兕觥。	卢仝	月下寄徐希仁	夜月沙此上下吾为	五言律诗
忽见除书到，韩君又学官。死生纵有命，人事始知难。烈火先烧玉，庭芜不养兰。山夫与刺史，相对两巑岏。	卢仝	常州孟谏议座上闻韩员外职	忽韩死人烈庭山相	五言律诗
干禄无便佞，宜知黜此身。员郎犹小小，国学大频频。孤宦心肝直，天王苦死嗔。朝廷无谏议，谁是雪韩人。	卢仝	常州孟谏议座上闻韩员外职	干宜员国孤天朝谁	五言律诗
何事遭朝贬，知何被不容。不如思所自，只欲涕无从。爵服何曾好，荷衣已惯缝。朝官莫相识，归去老岩松。	卢仝	常州孟谏议座上闻韩员外职	何知不只爵荷朝归	五言律诗
力小垂垂上，天高又不登。致身唯一己，获罪则颜朋。禄位埋坑阱，康庄垒剑棱。公卿共惜取，莫遣玉山崩。	卢仝	常州孟谏议座上闻韩员外职	力天致获禄康公莫	五言律诗
谁怜野田子，海内一韩侯。左道官虽乐，刚肠得健无。功名生地狱，礼教死天囚。莫言耕种好，须避蒺藜秋。	卢仝	常州孟谏议座上闻韩员外职	谁海左刚功礼莫须	五言律诗
春风满禅院，师独坐南轩。万化见中尽，始觉静性尊。我来契平生，目击道自存。与师不动游，游此无迹门。	卢仝	赠稚禅师	春师万始我目与游	五言律诗
蛇毒毒有形，药毒毒有名。人毒毒在心，对面如弟兄。美言不可听，深于千丈坑。不如掩关坐，幽鸟时一声。	卢仝	掩关铭	蛇药人对美深不幽	五言律诗
衰残归未遂，寂寞此宵情。旧国余千里，新年隔数更。寒犹近北峭，风渐向东生。惟见长安陌，晨钟度火城。	卢仝	除夜一	衰寂旧新寒风惟晨	五言律诗
殷勤惜此夜，此夜在逡巡。烛尽年还别，鸡鸣老更新。傩声方去病，酒色已迎春。明日持杯处，谁为最后人。	卢仝	除夜二	殷此烛鸡傩酒明谁	五言律诗
野粉椒壁黄，湿萤满梁殿。台城应教人，秋衾梦铜辇。吴霜点归鬓，身与塘蒲晚。脉脉辞金鱼，羁臣守迍贱。	李贺	还自会稽歌	野湿台秋吴身脉羁	五言律诗
别弟三年后，还家一日余。醁醽今夕酒，缃帙去时书。病骨犹能在，人间底事无。何须问牛马，抛掷任枭卢。	李贺	示弟	别还醁缃病人何抛	五言律诗
入水文光动，抽空绿影春。露华生笋迳，苔色拂霜根。织可承香汗，裁堪钓锦鳞。三梁曾入用，一节奉王孙。	李贺	竹	入抽露苔织裁三一	五言律诗
入苑白泱泱，宫入正靥黄。绕堤龙骨冷，拂岸鸭头香。别馆惊残梦，停杯泛小觞。幸因流浪处，暂得见何郎。	李贺	同沈驸马赋得御沟水	入宫绕拂别停幸暂	五言律诗
别浦今朝暗，罗帷午夜愁。鹊辞穿线月，花入曝衣楼。天上分金镜，人间望玉钩。钱塘苏小小，更值一年秋。	李贺	七夕	别罗鹊花天人钱更	五言律诗
春月夜啼鸦，宫帘隔御花。云生朱络暗，石断紫钱斜。玉椀盛残露，银灯点旧纱。蜀王无近信，泉上有芹芽。	李贺	过华清宫	春宫云石玉银蜀泉	五言律诗
长卿怀茂陵，绿草垂石井。弹琴看文君，春风吹鬓影。梁王与武帝，弃之如断梗。惟留一简书，金泥泰山顶。	李贺	咏怀二首一	长绿弹春梁弃惟金	五言律诗
日夕着书罢，惊霜落素丝。镜中聊自笑，讵是南山期。头上无幅巾，苦蘖已染衣。不见清溪鱼，饮水得自宜。	李贺	咏怀二首二	日惊镜讵头苦不饮	五言律诗
汀洲白苹草，柳恽乘马归。江头楂树香，岸上蝴蝶飞。酒杯箬叶露，玉轸蜀桐虚。朱楼通水陌，沙暖一双鱼。	李贺	追和柳恽	汀柳江岸酒玉朱沙	五言律诗
枫香晚花静，锦水南山影。惊石坠猿哀，竹云愁半岭。凉月生秋浦，玉沙粼粼光。谁家红泪客，不忍过瞿塘。	李贺	蜀国弦	枫锦惊竹凉玉谁不	五言律诗
雕玉押帘额，轻縠笼虚门。井汲铅华水，扇织鸳鸯纹。回雪舞凉殿，甘露洗空绿。罗袖从徊翔，香汗沾宝粟。	李贺	河南府试十二月乐词五月	雕轻井扇回甘罗香	五言律诗
孀妾怨夜长，独客梦归家。傍檐虫缉丝，向壁灯垂花。帘外月光吐，帘内树影斜。悠悠飞露姿，点缀池中荷。	李贺	河南府试十二月乐词八月	孀独傍向帘帘悠点	五言律诗
我有辞乡剑，玉锋堪截云。襄阳走马客，意气自生春。朝嫌剑花净，暮嫌剑光冷。能持剑向人，不解持照身。	李贺	走马引	我玉襄意朝暮能不	五言律诗
小树开朝迳，长茸湿夜烟。柳花惊雪浦，麦雨涨溪田。古刹疏钟度，遥岚破月悬。沙头敲石火，烧竹照渔船。	李贺	南园十三首十三	小长柳麦古遥沙烧	五言律诗
白景归西山，碧华上迢迢。今古何处尽，千岁随风飘。海沙变成石，鱼沫吹秦桥。空光远流浪，铜柱从年消。	李贺	古悠悠行	白碧今千海鱼空铜	五言律诗
咽咽学楚吟，病骨伤幽素。秋姿白发生，木叶啼风雨。灯青兰膏歇，落照飞蛾舞。古壁生凝尘，羇魂梦中语。	李贺	伤心行	咽病秋木灯落古羇	五言律诗
洛郊无俎豆，弊厩惭老马。小雁过𬬻峰，影落楚水下。长船倚云泊，石镜秋凉夜。岂解有乡情，弄月聊呜哑。	李贺	勉爱行二首送小季之庐山	洛弊小影长石岂弄	五言律诗
星尽四方高，万物知天曙。己生须己养，荷担出门去。君平久不反，康伯循国路。晓思何𫍢𫍢，阛阓千人语。	李贺	感讽五首四	星万己荷君康晓阛	五言律诗
佳人一壶酒，秋容满千里。石马卧新烟，忧来何所似。歌声且潜弄，陵树风自起。长裾压高台，泪眼看花机。	李贺	追和何谢铜雀妓	佳秋石忧歌陵长泪	五言律诗
河转曙萧萧，鸦飞睥睨高。帆长摽越甸，壁冷挂吴刀。淡菜生寒日，鲕鱼潠白涛。水花沾抹额，旗鼓夜迎潮。	李贺	画角东城	河鸦帆壁淡鲕水旗	五言律诗
谁知泥忆云，望断梨花春。荷丝制机练，竹叶剪花裙。月明啼阿姊，灯暗会良人。也识君夫婿，金鱼挂在身。	李贺	谢秀才有妾缟练改从于人秀	谁望荷竹月灯也金	五言律诗
铜镜立青鸾，燕脂拂紫绵。腮花弄暗粉，眼尾泪侵寒。碧玉破不复，瑶琴重拨弦。今日非昔日，何人敢正看。	李贺	谢秀才有妾缟练改从于人秀	铜燕腮眼碧瑶今何	五言律诗
洞房思不禁，蜂子作花心。灰暖残香炷，发冷青虫簪。夜遥灯焰短，睡熟小屏深。好作鸳鸯梦，南城罢捣砧。	李贺	谢秀才有妾缟练改从于人秀	洞蜂灰发夜睡好南	五言律诗
寻常轻宋玉，今日嫁文鸯。戟干横龙簴，刀环倚桂窗。邀人裁半袖，端坐据胡床。泪湿红轮重，栖乌上井梁。	李贺	谢秀才有妾缟练改从于人秀	寻今戟刀邀端泪栖	五言律诗
雪下桂花稀，啼乌被弹归。关水乘驴影，秦风帽带垂。入乡试万里，无印自堪悲。卿卿忍相问，镜中双泪姿。	李贺	出城	雪啼关秦入无卿镜	五言律诗
吴苑晓苍苍，宫衣水溅黄。小鬟红粉薄，骑马珮珠长。路指台城迥，罗薰袴褶香。行云沾翠辇，今日似襄王。	李贺	追赋画江潭苑四首一	吴宫小骑路罗行今	五言律诗
宝袜菊衣单，蕉花密露寒。水光兰泽叶，带重剪刀钱。角暖盘弓易，靴长上马难。泪痕沾寝帐，匀粉照金鞍。	李贺	追赋画江潭苑四首二	宝蕉水带角靴泪匀	五言律诗
十骑簇芙蓉，宫衣小队红。练香熏宋鹊，寻箭踏卢龙。旗湿金铃重，霜干玉镫空。今朝画眉早，不待景阳钟。	李贺	追赋画江潭苑四首四	十宫练寻旗霜今不	五言律诗
夹道开洞门，弱杨低画戟。帘影竹华起，箫声吹日色。蜂语绕妆镜，拂蛾学春碧。乱系丁香梢，满栏花向夕。	李贺	难忘曲	夹弱帘箫蜂拂乱满	五言律诗
悲满千里心，日暖南山石。不谒承明庐，老作平原客。四时别家庙，三年去乡国。旅歌屡弹铗，归问时裂帛。	李贺	客游	悲日不老四三旅归	五言律诗
湾头见小怜，请上琵琶弦。破得春风恨，今朝直几钱。裙垂竹叶带，鬓湿杏花烟。玉冷红丝重，齐宫妾驾鞭。	李贺	冯小怜	湾请破今裙鬓玉齐	五言律诗
本是张公子，曾名萼绿华。沉香熏小像，杨柳伴啼鸦。露重金泥冷，杯阑玉树斜。琴堂沽酒客，新买后园花。	李贺	荅赠	本曾沉杨露杯琴新	五言律诗
大妇然竹根，中妇舂玉屑。冬暖拾松枝，日烟坐蒙灭。木藓青桐老，石井水声发。曝背卧东亭，桃花满肌骨。	李贺	题赵生壁	大中冬日木石曝桃	五言律诗
日暖自萧条，花悲北郭骚。榆穿莱子眼，柳断舞儿腰。上幕迎神燕，飞丝送百劳。胡琴今日恨，急语向檀槽。	李贺	感春	日花榆柳上飞胡急	五言律诗
弹琴石壁上，翻翻一仙人。手持白鸾尾，夜扫南山云。鹿饮寒涧下，鱼归清海滨。当时汉武帝，书报桃花春。	李贺	仙人	弹翻手夜鹿鱼当书	五言律诗
春柳南陌态，冷花寒露姿。今朝醉城外，拂镜浓扫眉。烟湿愁车重，红油覆画衣。舞裙香不暖，酒色上来迟。	李贺	花游曲	春冷今拂烟红舞酒	五言律诗
风彩出萧家，本是菖蒲花。南塘连子熟，洗马走江沙。御笺银沫冷，长簟凤窠斜。种柳营中暗，题书赐馆娃。	李贺	梁公子	风本南洗御长种题	五言律诗
新桂如蛾眉，秋风吹小绿。行轮出门去，玉銮声断续。月轩下风露，晓庭自幽涩。谁能事贞素，卧听莎鸡泣。	李贺	房中思	新秋行玉月晓谁卧	五言律诗
一夕绕山秋，香露溘蒙菉。新桥倚云阪，候虫嘶露朴。洛南今已远，越衾谁为熟。石气何凄凄，老莎如短镞。	李贺	七月一日晓入太行山	一香新候洛越石老	五言律诗
今宵好风月，阿侯在何处。为有倾人色，翻成足愁苦。东湖采莲叶，南湖拔蒲根。未持寄小姑，且持感愁魂。	李贺	绿水词	今阿为翻东南未且	五言律诗
洛阳吹别风，龙门起断烟。冬树束生涩，晚紫凝华天。单身野霜上，疲马飞蓬间。凭轩一双泪，奉坠绿衣前。	李贺	洛阳城外别皇甫湜	洛龙冬晚单疲凭奉	五言律诗
长安风雨夜，书客梦昌谷。怡怡中堂笑，小弟栽涧菉。家门厚重意，望我饱饥腹。劳劳一寸心，灯花照鱼目。	李贺	题归梦	长书怡小家望劳灯	五言律诗
野水泛长澜，宫牙开小茜。无人柳自春，草渚鸳鸯暖。晴嘶卧沙马，老去悲啼展。今春还不归，塞嘤折翅雁。	李贺	经沙苑	野宫无草晴老今塞	五言律诗
苦风吹朔寒，沙惊秦木折。舞影逐空天，画鼓余清节。蜀书秋信断，黑水朝波咽。娇魂从回风，死处悬乡月。	李贺	感讽六首二	苦沙舞画蜀黑娇死	五言律诗
晓菊泫寒露，似悲团扇风。秋凉经汉殿，班子泣衰红。本无辞辇意，岂见入空宫。腰衱珮珠断，灰蝶生阴松。	李贺	感讽六首五	晓似秋班本岂腰灰	五言律诗
昨日发葱岭，今朝下兰渚。喜从千里来，乱笑含春语。龙沙湿汉旗，凤扇迎秦素。久别辽城鹤，毛衣已应故。	李贺	嘲雪	昨今喜乱龙凤久毛	五言律诗
侵侵槲叶香，木花滞寒雨。今夕山上秋，永谢无人处。石磎远荒涩，棠实悬辛苦。古者定幽寻，呼君作私路。	李贺	高平县东私路	侵木今永石棠古呼	五言律诗
上林胡蝶小，试伴汉家君。飞向南城去，误落石榴裙。脉脉花满树，翾翾燕绕云。出门不识路，羞问陌头人。	李贺	谣俗	上试飞误脉翾出羞	五言律诗
不见山巅树，摧杌下为薪。日睹井中泥，上出作埃尘。情知一丘趣，不谢千里印。倚剑登高台，悠悠送春目。	李贺	句	不摧日上情不倚悠	五言律诗
作诗无知音，作不如不作。未逢赓载人，此道终寂寞。有虞今已殁，来者谁为托。朗咏豁心胸，笔与泪俱落。	刘叉	作诗	作作未此有来朗笔	五言律诗
君莫嫌丑妇，丑妇死守贞。山头一怪石，长作望夫名。鸟有并翼飞，兽有比肩行。丈夫不立义，岂如鸟兽情。	刘义	相和歌辞怨诗	君丑山长鸟兽丈岂	五言律诗
自问彭城子，何人授汝颠。酒肠宽似海，诗胆大于天。断剑徒劳匣，枯琴无复弦。相逢不多合，赖是向林泉。	刘叉	自问	自何酒诗断枯相赖	五言律诗
望空问真宰，此路为谁开。峡色侵天去，江声滚地来。孔明深有意，钟会亦何才。信此非人事，悲歌付一杯。	刘叉	入蜀	望此峡江孔钟信悲	五言律诗
春鸠与百舌，音响讵同年。如何一时语，俱得春风怜。犹知化工意，当春不生蝉。免教争叫噪，沸渭桃花前。	元稹	春鸠	春音如俱犹当免沸	五言律诗
始见棃花房，坐对棃花白。行看棃叶青，已复棃叶赤。严霜九月半，危蒂几时客。况有高高原，秋风四来迫。	元稹	遣兴十首一	始坐行已严危况秋	五言律诗
莫厌夏日长，莫愁冬日短。欲识短复长，君看寒又暖。城中百万家，冤哀杂丝管。草没奉诚园，轩车昔曾满。	元稹	遣兴十首二	莫莫欲君城冤草轩	五言律诗
孤竹迸荒园，误与蓬麻列。久拥萧萧风，空长高高节。严霜荡群秽，蓬断麻亦折。独立转亭亭，心期凤皇别。	元稹	遣兴十首三	孤误久空严蓬独心	五言律诗
艳艳翦红英，团团削翠茎。托根在褊浅，因依泥滓生。中有合欢蘂，池枯难遽呈。凉宵露华重，低徊当月明。	元稹	遣兴十首四	艳团托因中池凉低	五言律诗
晚荷犹展卷，早蝉遽萧嘹。露叶行已重，况乃江风摇。炎夏火再伏，清商暗回飙。寄言抱志士，日月东西跳。	元稹	遣兴十首五	晚早露况炎清寄日	五言律诗
买马买锯牙，买犊买破车。养禽当养鹘，种树先种花。人生负俊健，天意与光华。莫学蚯蚓辈，食泥近土涯。	元稹	遣兴十首六	买买养种人天莫食	五言律诗
爱直莫爱夸，爱疾莫爱斜。爱谟莫爱诈，爱施莫爱奢。择才不求备，任物不过涯。用人如用己，理国如理家。	元稹	遣兴十首七	爱爱爱爱择任用理	五言律诗
㸌㸌刀刃光，弯弯弓面张。入水斩犀兕，上山椎虎狼。里中无老少，唤作癫儿郎。一日风云会，横行归故乡。	元稹	遣兴十首八	㸌弯入上里唤一横	五言律诗
团团规内星，未必明如月。托迹近北辰，周天无沦没。老人在南极，地远光不发。见则寿圣明，愿照高高阙。	元稹	遣兴十首九	团未托周老地见愿	五言律诗
河清谅嘉瑞，吾帝真圣人。时哉不我梦，此时为废民。光阴本跳踯，功业劳苦辛。一到江陵郡，三年成去尘。	元稹	遣兴十首十	河吾时此光功一三	五言律诗
巴蛇千种毒，其最鼻褰蛇。掉舌翻红焰，盘身蹙白花。喷人竖毛发，饮浪沸泥沙。欲学叔敖瘗，其如多似麻。	元稹	虫豸诗一	巴其掉盘喷饮欲其	五言律诗
越岭南滨海，武都西隐戎。雄黄假名石，𫜃鸟远难笼。讵有隳肠计，应无破脑功。巴山昼昏黑，妖雾毒蒙蒙。	元稹	虫豸诗二	越武雄𫜃讵应巴妖	五言律诗
汉帝斩蛇剑，晋时烧上天。自兹繁巨蟒，往往寿千年。白昼遮长道，青溪蒸毒烟。战龙苍海外，平地血浮船。	元稹	虫豸诗三	汉晋自往白青战平	五言律诗
巴蛇蟠窟穴，穴下有巢蜂。近树禽垂翅，依原兽绝踪。微遭断手足，厚毒破心胸。昔甚招魂句，那知眼自逢。	元稹	虫豸诗一	巴穴近依微厚昔那	五言律诗
梨笑清都月，蜂游紫殿春。构脾分部伍，嚼蕊奉君亲。翅羽颇同类，心神固异伦。安知人世里，下有噬人人。	元稹	虫豸诗二	梨蜂构嚼翅心安下	五言律诗
兰蕙本同畹，蜂蛇亦杂居。害心俱毒螫，妖焰两吹嘘。雷蛰吞噬止，枯焚巢穴除。可怜相济恶，勿谓祸无余。	元稹	虫豸诗三	兰蜂害妖雷枯可勿	五言律诗
蜘蛛天下足，巴蜀就中多。缝隙容长踦，虚空织横罗。萦缠伤竹柏，吞噬及虫蛾。为送佳人喜，珠栊无奈何。	元稹	虫豸诗一	蜘巴缝虚萦吞为珠	五言律诗
网密将求食，丝斜误着人。因依方纪绪，挂罥遂容身。截道蝉冠碍，漫天玉露频。儿童怜小巧，渐欲及车轮。	元稹	虫豸诗二	网丝因挂截漫儿渐	五言律诗
稚子怜圆网，佳人祝喜丝。那知缘暗隙，忽被啮柔肌。毒腠攻犹易，焚心疗恐迟。看看长祆绪，和扁欲涟洏。	元稹	虫豸诗三	稚佳那忽毒焚看和	五言律诗
蚁子生无处，偏因湿处生。阴霪烦扰攘，拾粒苦譻𫍾。床上主人病，耳中虚藏鸣。雷霆翻不省，闻汝作牛声。	元稹	虫豸诗一	蚁偏阴拾床耳雷闻	五言律诗
时术功虽细，年深祸亦成。攻穿漏江海，噆食困蛟鲸。敢惮榱𣡵蠹，深藏柱石倾。寄言持重者，微物莫全轻。	元稹	虫豸诗二	时年攻噆敢深寄微	五言律诗
攘攘终朝见，悠悠卒岁疑。讵能分牝牡，焉得有蝝蚳。徙市竟何意，生涯都几时。巢由或逢我，应似我相期。	元稹	虫豸诗三	攘悠讵焉徙生巢应	五言律诗
蟆子微于蚋，朝繁夜则无。毫端生羽翼，针喙噆肌肤。暗毒应难免，羸形日渐枯。将身远相就，不敢恨非辜。	元稹	虫豸诗一	蟆朝毫针暗羸将不	五言律诗
晦景权藏毒，明时敢噬人。不劳生诟怒，祗足助酸辛。隼眦看无物，蛇躯庇有鳞。天方刍狗我，甘与尔相亲。	元稹	虫豸诗二	晦明不祗隼蛇天甘	五言律诗
有口深堪异，趋时讵可量。谁令通鼻息，何故辨馨香。沉水来沧海，崇兰泛露光。那能枉焚𦶟，尔众我微茫。	元稹	虫豸诗三	有趋谁何沉崇那尔	五言律诗
可叹浮尘子，纤埃喻此微。宁谕隔纱幌，幷解透绵衣。有毒能成痏，无声不见飞。病来双眼暗，何计辨氛霏。	元稹	虫豸诗一	可纤宁幷有无病何	五言律诗
乍可巢蚊睫，胡为附蟒鳞。已微于蠢蠢，仍害及仁人。动植皆分命，毫芒亦是身。哀哉此幽物，生死敌浮尘。	元稹	虫豸诗二	乍胡已仍动毫哀生	五言律诗
但觉皮肤憯，安知琐细来。因风吹薄雾，向日误轻埃。暗啮堪销骨，潜飞有祸胎。然无防备处，留待雪霜摧。	元稹	虫豸诗三	但安因向暗潜然留	五言律诗
阴深山有瘴，湿垫草多虻。众噬锥刀毒，群飞风雨声。汗粘疮痏痛，日曝苦辛行。饱尔蛆残腹，安知天地情。	元稹	虫豸诗一	阴湿众群汗日饱安	五言律诗
千山溪沸石，六月火烧云。自顾生无类，那堪毒有群。搏牛皮若截，噬马血成文。蹄角尚如此，肌肤安可云。	元稹	虫豸诗二	千六自那搏噬蹄肌	五言律诗
辛螫终非久，炎凉本递兴。秋风自天落，夏蘖与霜澄。一镜开潭面，千锋露石棱。气平虫豸死，云路好攀登。	元稹	虫豸诗三	辛炎秋夏一千气云	五言律诗
楚人千万户，生死系时君。当璧便为嗣，贤愚安可分。干戈长浩浩，篡乱亦纷纷。纵有明在下，区区何足云。	元稹	楚歌十首一	楚生当贤干篡纵区	五言律诗
陶虞事已远，尼父独将明。潜穴龙无位，幽林兰自生。楚王谋授邑，此意复中倾。未别子西语，纵来何所成。	元稹	楚歌十首二	陶尼潜幽楚此未纵	五言律诗
平王渐昏惑，无极转承恩。子建犹相贰，伍奢安得存。生居宫雉閟，死葬寝园尊。岂料奔吴士，鞭尸郢市门。	元稹	楚歌十首三	平无子伍生死岂鞭	五言律诗
惧盈因邓曼，罢猎为樊姬。盛德留金石，清风鉴薄帷。襄王忽妖梦，宋玉复淫辞。万事捐宫馆，空山云雨期。	元稹	楚歌十首四	惧罢盛清襄宋万空	五言律诗
宜僚南市住，未省食人恩。临难忽相感，解纷宁用言。何如晋夷甫，坐占紫微垣。看着五胡乱，清谈空自尊。	元稹	楚歌十首五	宜未临解何坐看清	五言律诗
谁恃王深宠，谁为楚上卿。包胥心独许，连夜哭秦兵。千乘徒虚尔，一夫安可轻。殷勤聘名士，莫但倚方城。	元稹	楚歌十首六	谁谁包连千一殷莫	五言律诗
梁业雄图尽，遗孙世运消。宣明徒有号，江汉不相朝。碑碣高临路，松枝半作樵。唯余开圣寺，犹学武皇妖。	元稹	楚歌十首七	梁遗宣江碑松唯犹	五言律诗
三峡连天水，奔波万里来。风涛各自急，前后苦相推。倒入黄牛漩，惊冲滟滪堆。古今流不尽，流去不曾回。	元稹	楚歌十首九	三奔风前倒惊古流	五言律诗
八荒同日月，万古共山川。生死既由命，兴衰还付天。栖栖王粲赋，愤愤屈平篇。各自埋幽恨，江流终宛然。	元稹	楚歌十首十	八万生兴栖愤各江	五言律诗
羊公名渐远，唯有岘山碑。近日称难继，曹王任马彝。椒兰俱下世，城郭到今时。汉水清如玉，流来本为谁。	元稹	襄阳道	羊唯近曹椒城汉流	五言律诗
象魏才颁历，龙镳已御天。犹看后元历，新署永贞年。半岁光阴在，三朝礼数迁。无因书简册，空得咏诗篇。	元稹	贞元历	象龙犹新半三无空	五言律诗
塞马倦江渚，今朝神彩生。晓风寒猎猎，乍得草头行。夷狄寝烽候，关河无战声。何由当阵面，从尔四蹄轻。	元稹	塞马	塞今晓乍夷关何从	五言律诗
去年湖水满，此地覆行舟。万怪吹高浪，千人死乱流。谁能问帝子，何事宠阳侯。渐恐鲸鲵大，波涛及九州。	元稹	鹿角镇	去此万千谁何渐波	五言律诗
旦夕天气爽，风飘叶渐轻。星繁河汉白，露逼衾枕清。丹鸟月中灭，莎鸡床下鸣。悠悠此怀抱，况复多远情。	元稹	秋夕远怀	旦风星露丹莎悠况	五言律诗
古时愁别泪，滴作分流水。日夜东西流，分流几千里。通塞两不见，波澜各自起。与君相背飞，去去心如此。	司空曙	分流水	古滴日分通波与去	五言律诗
杨画远于展，何言今在兹。依然古妆服，但感时节移。念君一朝意，遗我千载思。子亦几时客，安能长苦悲。	元稹	杨子华画三首一	杨何依但念遗子安	五言律诗
颠倒世人心，纷纷乏公是。真赏画不成，画赏真相似。丹青各所尚，工拙何足恃。求此妄中精，嗟哉子华子。	元稹	杨子华画三首三	颠纷真画丹工求嗟	五言律诗
湿垫缘竹径，寥落护岸冰。偶然沽市酒，不越四五升。诗客爱时景，道人话升腾。笑言各有趣，悠哉古孙登。	元稹	刘氏馆集隐客归和子元及之	湿寥偶不诗道笑悠	五言律诗
临风飏飏花，透影胧胧月。巫峡隔波云，姑峰漏霞雪。镜匀娇面粉，灯泛高笼缬。夜久清露多，啼珠坠还结。	元稹	月临花	临透巫姑镜灯夜啼	五言律诗
松树短于我，清风亦已多。况乃枝上雪，动摇微月波。幽姿得闲地，讵感岁蹉跎。但恐厦终构，借君当奈何。	元稹	西斋小松二首一	松清况动幽讵但借	五言律诗
簇簇枝新黄，纤纤攒素指。柔苙渐依条，短莎还半委。清风日夜高，凌云意何已。千岁盘老龙，修鳞自兹始。	元稹	西斋小松二首二	簇纤柔短清凌千修	五言律诗
寥寥空山岑，冷冷风松林。流月垂鳞光，悬泉扬高音。希夷周先生，烧香调琴心。神力盈三千，谁能还黄金。	元稹	周先生	寥冷流悬希烧神谁	五言律诗
晓月笼云影，莺声余雾中。暗芳飘露气，轻寒生柳风。冉冉一趋府，未为劳我躬。因兹得晨起，但觉情兴隆。	元稹	遣春十首一	晓莺暗轻冉未因但	五言律诗
久雨怜霁景，偶来堤上行。空蒙天色嫩，杳淼江面平。百草短长出，众禽高下鸣。春阳各有分，予亦澹无情。	元稹	遣春十首二	久偶空杳百众春予	五言律诗
镜皎碧潭水，微波粗成文。烟光垂碧草，琼脉散纤云。岸柳好阴影，风裾遗垢氛。悠然送春目，八荒谁与群。	元稹	遣春十首三	镜微烟琼岸风悠八	五言律诗
低迷笼树烟，明净当霞日。阳焰波春空，平湖漫凝溢。雪鹭远近飞，渚牙浅深出。江流复浩荡，相为坐纡郁。	元稹	遣春十首四	低明阳平雪渚江相	五言律诗
暄寒深浅春，红白前后花。颜色讵相让，生成良有涯。梅芳勿自早，菊秀勿自赊。各将一时意，终年无再华。	元稹	遣春十首五	暄红颜生梅菊各终	五言律诗
高屋童稚少，春来归燕多。葺旧良易就，新院亦已罗。俯怜雏化卵，仰愧鹏无窠。巢栋与巢幕，秋风俱奈何。	元稹	遣春十首六	高春葺新俯仰巢秋	五言律诗
撩乱扑树蜂，摧残恋房蕊。风吹雨又频，安得繁于绮。酒杯沉易过，世事纷何已。莫倚颜似花，君看岁如水。	元稹	遣春十首七	撩摧风安酒世莫君	五言律诗
绕郭高高冢，半是荆王墓。后嗣炽阳台，前贤甘荜路。善恶徒自分，波流尽东注。胡然不饮酒，坐落桐花树。	元稹	遣春十首八	绕半后前善波胡坐	五言律诗
花阴莎草长，借莎闲自酌。坐看莺鬬枝，轻花满尊杓。葛巾竹稍挂，书卷琴上阁。沽酒过此生，狂歌眼前乐。	元稹	遣春十首九	花借坐轻葛书沽狂	五言律诗
梨叶已成阴，柳条纷起絮。波绿紫屏风，螺红碧筹箸。三杯面上热，万事心中去。我意风散云，何劳问行处。	元稹	遣春十首十	梨柳波螺三万我何	五言律诗
夏风多暖暖，树木有繁阴。新笋紫长短，早樱红浅深。烟花云幕重，榴艳朝景侵。华实各自好，讵云芳意沉。	元稹	表夏十首一	夏树新早烟榴华讵	五言律诗
初日满阶前，轻风动帘影。旬时得休浣，高卧阅清景。童儿拂巾箱，鸦轧深林井。心到物自闲，何劳远箕颕。	元稹	表夏十首二	初轻旬高童鸦心何	五言律诗
江瘴炎夏早，蒸腾信难度。今宵好风月，独此荒庭趣。露叶倾暗光，流星委余素。但恐清夜徂，讵悲朝景暮。	元稹	表夏十首三	江蒸今独露流但讵	五言律诗
孟月夏犹浅，奇云未成峰。度霞红漠漠，压浪白溶溶。玉委有余润，飙驰无去踪。何如捧云雨，喷毒随蛟龙。	元稹	表夏十首四	孟奇度压玉飙何喷	五言律诗
流芳递炎景，繁英尽寥落。公署香满庭，晴霞覆阑药。裁红起高焰，缀绿排新萼。凭此遣幽怀，非言念将谑。	元稹	表夏十首五	流繁公晴裁缀凭非	五言律诗
红丝散芳树，旋转光风急。烟泛被笼香，露浓妆面湿。佳人不在此，恨望堦前立。忽厌夏景长，今春行已及。	元稹	表夏十首六	红旋烟露佳恨忽今	五言律诗
百舌渐吞声，黄莺正娇小。云鸿方警夜，笼鸡已鸣晓。当时客自适，运去谁能矫。莫厌夏虫多，蜩螗定相扰。	元稹	表夏十首七	百黄云笼当运莫蜩	五言律诗
翩翩帘外燕，戢戢巢内雏。啖食筋力尽，毛衣成紫襦。朝来各飞去，雄雌梁上呼。养子将备老，恶儿那胜无。	元稹	表夏十首八	翩戢啖毛朝雄养恶	五言律诗
西山夏雪消，江势东南泻。风波高若天，滟滪低于马。正被黄牛旋，难期白帝下。我在平地行，翻忧济川者。	元稹	表夏十首九	西江风滟正难我翻	五言律诗
灵均死波后，是节常浴兰。彩缕碧筠粽，香秔白玉团。逝者良自苦，今人反为欢。哀哉徇名士，没命求所难。	元稹	表夏十首十	灵是彩香逝今哀没	五言律诗
清晨颒寒水，动摇襟袖轻。翳翳林上叶，不知秋暗生。回悲镜中发，华白三四茎。岂无满头黑，念此衰已萌。	元稹	解秋十首一	清动翳不回华岂念	五言律诗
微霜才结露，翔鸠初变鹰。无乃天地意，使之行小惩。鸱鸮诚可恶，蔽日有高鹏。舍大以擒细，我心终不能。	元稹	解秋十首二	微翔无使鸱蔽舍我	五言律诗
往岁学仙侣，各在无何乡。同时骛名者，次第鹓鹭行。而我两不遂，三十鬓添霜。日暮江上立，蝉鸣枫树黄。	元稹	解秋十首三	往各同次而三日蝉	五言律诗
后伏火犹在，先秋蝉已多。云色日夜白，骄阳能几何。壤隙漏江海，忽微成网罗。勿言时不至，但恐岁蹉跎。	元稹	解秋十首四	后先云骄壤忽勿但	五言律诗
新月才到地，轻河如泛云。萤飞高下火，树影参差文。露簟有微润，清香时暗焚。夜闲心寂默，洞庭无垢氛。	元稹	解秋十首五	新轻萤树露清夜洞	五言律诗
霁丽床前影，飘萧帘外竹。簟凉朝睡重，梦觉茶香熟。亲烹园内葵，凭买家家曲。酿酒幷毓蔬，人来有棋局。	元稹	解秋十首六	霁飘簟梦亲凭酿人	五言律诗
寒竹秋雨重，凌霄晚花落。低回翠玉梢，散乱栀黄萼。颜色有殊异，风霜无好恶。年年百草芳，毕意同萧索。	元稹	解秋十首七	寒凌低散颜风年毕	五言律诗
春非我独春，秋非我独秋。岂念百草死，但念霜满头。头白古所同，胡为坐烦忧。茫茫百年内，处身良未休。	元稹	解秋十首八	春秋岂但头胡茫处	五言律诗
西风冷衾簟，展转布华茵。来者承玉体，去者流芳尘。适意丑为好，及时疏亦亲。衰周仲尼出，无乃为妖人。	元稹	解秋十首九	西展来去适及衰无	五言律诗
漠漠江面烧，微微枫树烟。今日复今夕，秋怀方浩然。况我头上发，衰白不待年。我怀有时极，此意何由诠。	元稹	解秋十首十	漠微今秋况衰我此	五言律诗
服药备江瘴，四年方一疠。岂是药无功，伊予久留滞。滞留人固薄，瘴久药难制。去日良已甘，归途奈无际。	元稹	遣病十首一	服四岂伊滞瘴去归	五言律诗
弃置何所任，郑公怜我病。三十九万钱，资予养顽瞑。身贱杀何益，恩深报难罄。公其万千年，世有天之郑。	元稹	遣病十首二	弃郑三资身恩公世	五言律诗
忆作孩稚初，健羡成人列。倦学厌日长，嬉游念佳节。今来渐讳年，顿与前心别。白日速如飞，佳晨亦骚屑。	元稹	遣病十首三	忆健倦嬉今顿白佳	五言律诗
昔在痛饮场，憎人病辞醉。病来身怕酒，始悟他人意。怕酒岂不闲，悲无少年气。传语少年儿，杯盘莫回避。	元稹	遣病十首四	昔憎病始怕悲传杯	五言律诗
忆初头始白，昼夜惊一缕。渐及鬓与须，多来不能数。壮年等闲过，过壮年已五。华发不再青，劳生竟何补。	元稹	遣病十首五	忆昼渐多壮过华劳	五言律诗
在家非不病，有病心亦安。起居甥侄扶，药饵兄嫂看。今病兄远路，道遥书信难。寄言娇小弟，莫作官家官。	元稹	遣病十首六	在有起药今道寄莫	五言律诗
燕巢官舍内，我尔俱为客。岁晚我独留，秋深尔安适。风高翅羽垂，路远烟波隔。去去玉山岑，人间网罗窄。	元稹	遣病十首七	燕我岁秋风路去人	五言律诗
檐宇夜来旷，暗知秋已生。卧悲衾簟冷，病觉支体轻。炎昏岂不倦，时去聊自惊。浩叹终一夕，空堂天欲明。	元稹	遣病十首八	檐暗卧病炎时浩空	五言律诗
秋依静处多，况乃凌晨趣。深竹蝉昼风，翠茸衫晓露。庭莎病看长，林果闲知数。何以强健时，公门日劳骛。	元稹	遣病十首九	秋况深翠庭林何公	五言律诗
朝结故乡念，暮作空堂寝。梦别泪亦流，啼痕暗横枕。昔愁凭酒遣，今病安能饮。落尽秋槿花，离人病犹甚。	元稹	遣病十首十	朝暮梦啼昔今落离	五言律诗
江瘴节候暖，腊初梅已残。夜来北风至，喜见今日寒。扣冰浅塘水，拥雪深竹阑。复此满尊醁，但嗟谁与欢。	元稹	寒	江腊夜喜扣拥复但	五言律诗
庭有萧萧竹，门有阗阗骑。嚣静本殊途，因依偶同寄。亭亭乍干云，袅袅亦垂地。人有异我心，我无异人意。	元稹	邮竹	庭门嚣因亭袅人我	五言律诗
落月沉余影，阴渠流暗光。蚊声霭窗户，萤火绕屋梁。飞幌翠云薄，新荷清露香。不吟复不寐，竟夕池水傍。	元稹	落月	落阴蚊萤飞新不竟	五言律诗
种藕百余根，高荷才四叶。飐闪碧云扇，团圆青玉叠。亭亭自擡举，鼎鼎难藏擪。不学著水荃，一生长怗怗。			种高飐团亭鼎不一	五言律诗
年历复年历，卷尽悲且惜。历日何足悲，但悲年运易。年年岂无叹，此叹何唧唧。所叹别此年，永无长庆历。	元稹	长庆历	年卷历但年此所永	五言律诗
不改延洪祚，因成揖让朝。讴歌同戴启，遏密共思尧。雨露施恩广，梯航会葬遥。号弓那独切，曾感昔年招。	元稹	顺宗至德大圣大安孝皇帝挽	不因讴遏雨梯号曾	五言律诗
前春文祖庙，大舜嗣尧登。及此逾年感，还因是月崩。寿缘追孝促，业在继明兴。俭诏同今古，山川绕灞陵。	元稹	顺宗至德大圣大安孝皇帝挽	前大及还寿业俭山	五言律诗
七月悲风起，凄凉万国人。羽仪经巷内，辒𨍇转城𬮱。暝色依陵早，秋声入辂新。自嗟同草木，不识永贞春。	元稹	顺宗至德大圣大安孝皇帝挽	七凄羽辒暝秋自不	五言律诗
国付重离后，身随十圣仙。北辰移帝座，西日到虞泉。方丈言虚设，华胥事眇然。触鳞曾在宥，偏哭堕髯前。	元稹	宪宗章武孝皇帝挽歌词三首	国身北西方华触偏	五言律诗
天宝遗余事，元和盛圣功。二凶枭帐下，三叛斩都中。始服沙陁虏，方吞逻逤戎。狼星如要射，犹有鼎湖弓。	元稹	宪宗章武孝皇帝挽歌词三首	天元二三始方狼犹	五言律诗
月落禁垣西，星攒晓仗齐。风传宫漏苦，云拂羽仪低。路隘车千两，桥危马万蹄。共嗟封石捡，不为报功泥。	元稹	宪宗章武孝皇帝挽歌词三首	月星风云路桥共不	五言律诗
燕姞贻天梦，梁王尽孝思。虽从魏诏葬，得用汉藩仪。曙月残光敛，寒箫度曲迟。平生奉恩地，哀挽欲何之。	元稹	恭王故太妃挽歌词二首一	燕梁虽得曙寒平哀	五言律诗
文卫罗新圹，仙娥掩暝山。雪云埋陇合，箫鼓望城还。寒树风难静，霜郊夜更闲。哀荣深孝嗣，仪表在河间。	元稹	恭王故太妃挽歌词二首二	文仙雪箫寒霜哀仪	五言律诗
气敌三人杰，交深一纸书。我投冰莹眼，君报水怜鱼。髀股惟夸瘦，膏肓岂暇除。伤心死诸葛，忧道不忧余。	元稹	哭吕衡州六首一	气交我君髀膏伤忧	五言律诗
望有经纶钓，虔收宰相刀。江文驾风远，云貌接天高。国待球琳器，家藏虎豹韬。尽将千载宝，埋入五原蒿。	元稹	哭吕衡州六首二	望虔江云国家尽埋	五言律诗
白马双旌队，青山八阵图。请缨期系虏，枕草誓捐躯。势激三千壮，年应四十无。遥闻不瞑目，非是不怜吴。	元稹	哭吕衡州六首三	白青请枕势年遥非	五言律诗
雕鹗生难敌，沉檀死更香。儿童喧巷市，羸老哭碑堂。雁起沙汀暗，云连海气黄。祝融峰上月，几照北人丧。	元稹	哭吕衡州六首四	雕沉儿羸雁云祝几	五言律诗
回雁峰前雁，春回尽却回。联行四人去，同葬一人来。铙吹临江返，城池隔雾开。满船深夜哭，风棹楚猿哀。	元稹	哭吕衡州六首五	回春联同铙城满风	五言律诗
杜预春秋癖，扬雄着述精。在时兼不语，终古定归名。耒水波文细，湘江竹叶轻。平生思风月，潜寐若为情。	元稹	哭吕衡州六首六	杜扬在终耒湘平潜	五言律诗
碧涧去年会，与师三两人。今来见题壁，师已是前身。芰叶迎僧夏，杨花度俗春。空将数行泪，洒遍塔中尘。	元稹	公安县远安寺水亭见展公题	碧与今师芰杨空洒	五言律诗
感极都无梦，魂销转易惊。风帘半钩落，秋月满床明。怅望临阶坐，沉吟绕树行。孤琴在幽匣，时迸断弦声。	元稹	夜闲	感魂风秋怅沉孤时	五言律诗
纤干未盈把，高条才过眉。不禁风苦动，偏受露先萎。不分秋同尽，深嗟小便衰。伤心落残叶，犹识合昏期。	元稹	感小株夜合	纤高不偏不深伤犹	五言律诗
朝从空屋里，骑马入空台。尽日推闲事，还归空屋来。月明穿暗隙，灯烬落残灰。更想咸阳道，魂车昨夜回。	元稹	空屋题	朝骑尽还月灯更魂	五言律诗
月是阴秋镜，寒为寂寞资。轻寒酒醒后，斜月枕前时。倚壁思闲事，回灯检旧诗。闻君亦同病，终夜远相悲。	元稹	初寒夜寄卢子蒙	月寒轻斜倚回闻终	五言律诗
十里抚柩别，一身骑马回。寒烟半堂影，烬火满庭灰。稚女凭人问，病夫空自哀。潘安寄新咏，仍是夜深来。	元稹	城外回谢子蒙见谕	十一寒烬稚病潘仍	五言律诗
抚稚君休感，无儿我不伤。片云离岫远，双燕念巢忙。大壑谁非水，华星各自光。但令长有酒，何必谢家庄。	元稹	谕子蒙	抚无片双大华但何	五言律诗
忆昔岁除夜，见君花烛前。今宵祝文上，重叠叙新年。闲处低声哭，空堂背月眠。伤心小儿女，撩乱火堆边。	元稹	除夜	忆见今重闲空伤撩	五言律诗
古原三丈穴，深葬一枝琼。崩剥山门坏，烟绵坟草生。久依荒陇坐，却望远村行。惊觉满床月，风波江上声。	元稹	江陵三梦二	古深崩烟久却惊风	五言律诗
烬火孤星灭，残灯寸焰明。竹风吹面冷，檐雪坠阶声。寡鹤连天叫，寒雏彻夜惊。秪应张侍御，潜会我心情。	元稹	独夜伤怀赠呈张侍御	烬残竹檐寡寒秪潜	五言律诗
霜降三旬后，蓂余一叶秋。玄阴迎落日，凉魄尽残钓。半夜灰移琯，明朝帝御裘。潘安过今夕，休咏赋中愁。	元稹	赋得九月尽	霜蓂玄凉半明潘休	五言律诗
红芳怜静色，深与雨相宜。余滴下纤蘂，残珠堕细枝。浣花江上思，啼粉镜中窥。念此低回久，风光幸一吹。	元稹	赋得雨后花	红深余残浣啼念风	五言律诗
春静晓风微，凌晨带酒归。远山笼宿雾，高树影朝晖。饮马鱼惊水，穿花露滴衣。娇莺似相恼，含啭傍人飞。			春凌远高饮穿娇含	五言律诗
竹露滴寒声，离人晓思惊。酒醒秋簟冷，风急夏衣轻。寝倦解幽梦，虑闲添远情。谁怜独欹枕，斜月透窗明。	元稹	晚秋	竹离酒风寝虑谁斜	五言律诗
蜀路危于剑，怜君自坦途。几回曾啖炙，千里远衔珠。野性便荒饮，时风忌酒徒。相门多礼让，前后莫相逾。	元稹	送林复梦赴韦令辟	蜀怜几千野时相前	五言律诗
杨子爱言诗，春天好咏时。恋花从马滞，联句放杯迟。日映含烟竹，风牵卧柳丝。南山更多兴，须作白云期。	元稹	忆杨十二	杨春恋联日风南须	五言律诗
绮树满朝阳，融融有露光。雨多疑濯锦，风散似分妆。叶密烟蒙火，枝低绣拂墙。更怜当暑见，留咏日偏长。	元稹	夜合	绮融雨风叶枝更留	五言律诗
新篁才解箨，寒色已青葱。冉冉偏凝粉，萧萧渐引风。扶疏多透日，寥落未成丛。惟有团团节，坚贞大小同。	元稹	新竹	新寒冉萧扶寥惟坚	五言律诗
檐月惊残梦，浮凉满夏衾。蟏蛸低户网，萤火度墙阴。炉暗灯光短，床空帐影深。此时相望久，高树忆横岑。	元稹	秋相望	檐浮蟏萤炉床此高	五言律诗
病来闲卧久，因见静时心。残月晓窗迥，落花幽院深。望山移坐榻，行药步墙阴。车马门前度，遥闻哀苦吟。	元稹	春病	病因残落望行车遥	五言律诗
深院虎溪竹，远公身自栽。多惭折君节，扶我出山来。贵宅安危步，难将混俗材。还投辋川水，从作老龙回。	元稹	山竹枝	深远多扶贵难还从	五言律诗
近闻胡隐士，潜认得心王。不恨百年促，翻悲万劫长。有修终有限，无事亦无殃。慎莫通方便，应机不顿忘。	元稹	悟禅三首寄胡果一	近潜不翻有无慎应	五言律诗
百年都几日，何事苦嚣然。晚岁倦为学，闲心易到禅。病宜多宴坐，贫似少攀缘。自笑无名字，因名自在天。	元稹	悟禅三首寄胡果二	百何晚闲病贫自因	五言律诗
近见新章句，因知见在心。春游晋祠水，晴上霍山岑。问法僧当偈，还丹客赠金。莫惊头欲白，禅观老弥深。	元稹	悟禅三首寄胡果三	近因春晴问还莫禅	五言律诗
陶君喜不遇，予每为君言。今日东台去，澄心在陆浑。旋抽随日俸，幷买近山园。千万崔兼白，殷勤承主恩。	元稹	东台去	陶予今澄旋幷千殷	五言律诗
潞府筋角劲，戴光因合成。因君怀胆气，赠我定交情。不拟闲穿叶，那能枉始生。唯调一只箭，飞入破聊城。	元稹	戴光弓	潞戴因赠不那唯飞	五言律诗
一言感激士，三世义忠臣。破瓮嫌妨路，烧庄耻属人。迥分辽海气，闲蹋洛阳尘。傥使权由我，还君白马津。	元稹	刘颇诗	一三破烧迥闲傥还	五言律诗
灯火隔帘明，竹梢风雨声。诗篇随意赠，杯酒越巡行。漫唱江朝曲，闲征药草名。莫辞终夜饮，朝起又营营。	元稹	夜饮	灯竹诗杯漫闲莫朝	五言律诗
严秦修此驿，兼涨驿前池。已种千竿竹，又栽千树棃。四年三月半，新笋晚花时。怅望东川去，等闲题作诗。	元稹	褒城驿	严兼已又四新怅等	五言律诗
暗澹洲烟白，篱筛日脚红。江喧过云雨，船泊打头风。艇子收鱼市，鸦儿噪荻丛。不堪堤上立，满眼是蚊虫。	元稹	闲二首一	暗篱江船艇鸦不满	五言律诗
青衫经夏黕，白发望乡稠。雨冷新秋簟，星稀欲曙楼。连鸿尽南去，双鲤本东流。北信无人寄，蝉声满树头。	元稹	闲二首二	青白雨星连双北蝉	五言律诗
早岁颠狂伴，城中共几年。有时潜步出，连夜小亭眠。月影侵床上，花丛在眼前。今宵正风雨，空宅楚江边。	元稹	寄胡灵之	早城有连月花今空	五言律诗
水怪潜幽草，江云拥废居。雷惊空屋柱，电照满床书。竹瓦风频裂，茅檐雨渐疏。平生沧海意，此去怯为鱼。	元稹	夜雨	水江雷电竹茅平此	五言律诗
陶君三十七，挂绶出都门。我亦今年去，商山淅岸邨。冬修方丈室，春种桔橰园。千万人间事，从兹不复言。	元稹	归田	陶挂我商冬春千从	五言律诗
总是玲珑竹，兼藏浅漫溪。沙平深见底，石乱不成泥。烟火遥邨落，桑麻隔稻畦。此中如有问，甘被到头迷。	元稹	缘路	总兼沙石烟桑此甘	五言律诗
乘兴无羁束，闲行信马蹄。路幽穿竹远，野迥望云低。素帚茅花乱，圆珠稻实齐。如何卢进士，空恋醉如泥。	元稹	诮卢戡与予数约游三寺戡独	乘闲路野素圆如空	五言律诗
杨公三不惑，我惑两般全。逢酒判身病，拈花尽意怜。水生低岸没，梅蹙小珠连。千万红颜辈，须惊又一年。	元稹	遣春三首一	杨我逢拈水梅千须	五言律诗
柳眼开浑尽，梅心动已阑。风光好时少，杯酒病中难。学问慵都废，声名老更判。唯余看花伴，未免忆长安。	元稹	遣春三首二	柳梅风杯学声唯未	五言律诗
失却游花伴，因风浪引将。柳堤遥认马，梅径误寻香。晚景行看谢，春心渐欲狂。园林都不到，何处枉风光。	元稹	遣春三首三	失因柳梅晚春园何	五言律诗
高处望潇湘，花时万井香。雨余怜日嫩，岁闰觉春长。霞刹分危榜，烟波透远光。情知楼上好，不是仲宣乡。	元稹	湘南登临湘楼	高花雨岁霞烟情不	五言律诗
晚日宴清湘，晴空走艳阳。花低愁露醉，絮起觉春狂。舞旋红裙急，歌垂碧袖长。甘心出童羖，须一尽时荒。	元稹	晚宴湘亭	晚晴花絮舞歌甘须	五言律诗
饮醉日将尽，醒时夜已阑。暗灯风焰晓，春席水窗寒。未解萦身带，犹倾坠枕冠。呼儿问狼借，疑是梦中欢。	元稹	酒醒	饮醒暗春未犹呼疑	五言律诗
远地难逢侣，闲人且独行。上山随老鹤，接酒待残莺。花当西施面，泉胜卫玠清。鹈鹕满春野，无限好同声。	元稹	独游	远闲上接花泉鹈无	五言律诗
人生除泛海，便到洞庭波。驾浪沉西日，吞空接曙河。虞巡竟安在，轩乐讵曾过。唯有君山下，狂风万古多。	元稹	洞庭湖	人便驾吞虞轩唯狂	五言律诗
故乡千里梦，往事万重悲。小雪沉阴夜，闲窗老病时。独闻归去雁，偏咏别来诗。惭愧红妆女，频惊两鬓丝。	元稹	雪天	故往小闲独偏惭频	五言律诗
十年常远道，不忍别离声。况复三巴外，仍逢万里行。桐花新雨气，梨叶晚春晴。到海知何日，风波从此生。	元稹	别岭南熊判官	十不况仍桐梨到风	五言律诗
眼前明月水，先入汉江流。汉水流江海，西江过庾楼。庾楼今夜月，君岂在楼头。万一楼头望，还应望我愁。	元稹	水上寄乐天	眼先汉西庾君万还	五言律诗
年年秋意绪，多向雨中生。渐欲烟火近，稍怜衣服轻。咏诗闲处立，忆事夜深行。濩落寻常惯，凄凉别为情。	元稹	景申秋八首一	年多渐稍咏忆濩凄	五言律诗
蚊幌雨来卷，烛蛾灯上稀。啼儿冷秋簟，思妇问寒衣。帘断萤火入，窗明蝙蝠飞。良辰日夜去，渐与壮心违。	元稹	景申秋八首二	蚊烛啼思帘窗良渐	五言律诗
嗢嗢檐溜凝，丁丁窗雨繁。枕倾筒簟滑，幔飐案灯翻。唤魇儿难觉，吟诗婢苦烦。强眠终不着，闲卧暗消魂。	元稹	景申秋八首三	嗢丁枕幔唤吟强闲	五言律诗
瓶泻高檐雨，窗来激箭风。病憎灯火暗，寒觉薄帏空。婢报樵苏竭，妻愁院落通。老夫慵计数，教想蔡城东。	元稹	景申秋八首四	瓶窗病寒婢妻老教	五言律诗
风头难着枕，病眼厌看书。无酒销长夜，回灯照小余。三元推废王，九曜入乘除。廊庙应多算，参差斡太虚。	元稹	景申秋八首五	风病无回三九廊参	五言律诗
经雨篱落坏，入秋田地荒。竹垂哀折节，莲败惜空房。小片慈菇白，低丛柚子黄。眼前撩乱辈，无不是同乡。	元稹	景申秋八首六	经入竹莲小低眼无	五言律诗
雨柳枝枝弱，风光片片斜。蜻蜓怜晓露，蛱蝶恋秋花。饥啅空篱雀，寒栖满树鸦。荒凉池馆内，不似有人家。	元稹	景申秋八首七	雨风蜻蛱饥寒荒不	五言律诗
病苦十年后，连阴十日余。人方教作鼠，天岂遣为鱼。鲛绽酆城剑，虫凋鬼火书。出闻泥泞尽，何地不摧车。	元稹	景申秋八首八	病连人天鲛虫出何	五言律诗
惨切风雨夕，沉吟离别情。燕辞前日社，蝉是每年声。暗泪深相感，危心亦自惊。不如元不识，俱作路人行。	元稹	遣行十首一	惨沉燕蝉暗危不俱	五言律诗
十五年前事，恓惶无限情。病童更借出，羸马共驰声。射叶杨才破，闻弓雁已惊。小年辛苦学，求得苦辛行。	元稹	遣行十首二	十恓病羸射闻小求	五言律诗
徙倚檐宇下，思量去住情。暗萤穿竹见，斜雨隔窗声。就枕回转数，闻鸡撩乱惊。一家同草草，排比送君行。	元稹	遣行十首三	徙思暗斜就闻一排	五言律诗
已怆朋交别，复怀儿女情。相兄亦相旧，同病又同声。白发年年剩，秋蓬处处惊。不堪身渐老，频送异乡行。	元稹	遣行十首四	已复相同白秋不频	五言律诗
塞上风雨思，城中兄弟情。北随鹓立位，南送雁来声。遇适尤兼恨，闻书喜复惊。唯应遥料得，知我伴君行。	元稹	遣行十首五	塞城北南遇闻唯知	五言律诗
暮欲歌吹乐，暗冲泥水情。稻花秋雨气，江石夜滩声。犬吠穿篱出，鸥眠起水惊。愁君明月夜，独自入山行。	元稹	遣行十首六	暮暗稻江犬鸥愁独	五言律诗
七过褒城驿，回回各为情。八年身世梦，一种水风声。寻觅诗章在，思量岁月惊。更悲西塞别，终夜绕池行。	元稹	遣行十首七	七回八一寻思更终	五言律诗
褒县驿前境，曲江池上情。南堤衰柳意，西寺晚钟声。云水兴方远，风波心已惊。可怜皆老大，不得自由行。	元稹	遣行十首八	褒曲南西云风可不	五言律诗
见说巴风俗，都无汉性情。猿声芦管调，羌笛竹鸡声。迎候人应少，平安火莫惊。每逢危栈处，须作贯鱼行。	元稹	遣行十首九	见都猿羌迎平每须	五言律诗
闻道阴平郡，翛然古戍情。桥兼麋鹿蹋，山应鼓鼙声。羌妇梳头紧，蕃牛护尾惊。怜君闲闷极，只傍白江行。	元稹	遣行十首十	闻翛桥山羌蕃怜只	五言律诗
何处生春早，春生云色中。笼葱闲著水，晻淡欲随风。度晓分霞态，余光庇雪融。晚来低漠漠，浑欲泥幽丛。			何春笼晻度余晚浑	五言律诗
何处生春早，春生漫雪中。浑无到地片，唯逐入楼风。屋上些些薄，池心旋旋融。自悲销散尽，谁假入兰丛。	元稹	生春二十首二	何春浑唯屋池自谁	五言律诗
何处生春早，春生霁色中。远林横返照，高树亚东风。水冻霜威庇，泥新地气融。渐知残雪薄，杪近最怜丛。	元稹	生春二十首三	何春远高水泥渐杪	五言律诗
何处生春早，春生曙火中。星围分暗陌，烟气满晴风。宫树栖鸦乱，城楼带雪融。竞排阊阖侧，珂伞自相丛。	元稹	生春二十首四	何春星烟宫城竞珂	五言律诗
何处生春早，春生晓禁中。殿阶龙斾日，漏阁宝筝风。药树香烟重，天颜瑞气融。柳梅浑未觉，青紫已丛丛。	元稹	生春二十首五	何春殿漏药天柳青	五言律诗
何处生春早，春生江路中。雨移临浦市，晴候过湖风。芦笋锥犹短，凌澌玉渐融。数宗船载足，商妇两眉丛。	元稹	生春二十首六	何春雨晴芦凌数商	五言律诗
何处生春早，春生野墅中。病翁闲向日，征妇懒成风。斫筤天虽暖，穿区冻未融。鞭牛县门外，争土盖蚕丛。	元稹	生春二十首七	何春病征斫穿鞭争	五言律诗
何处生春早，春生冰岸中。尚怜扶腊雪，渐觉受东风。织女云桥断，波神玉貌融。便成呜咽去，流恨与莲丛。	元稹	生春二十首八	何春尚渐织波便流	五言律诗
何处生春早，春生柳眼中。芽新才绽日，茸短未含风。绿误眉心重，黄惊蜡泪融。碧条殊未合，愁绪已先丛。	元稹	生春二十首九	何春芽茸绿黄碧愁	五言律诗
何处生春早，春生梅援中。蘂排难犯雪，香乞拟来风。陇迥羌声怨，江遥客思融。年年最相恼，缘未有诸丛。	元稹	生春二十首十	何春蘂香陇江年缘	五言律诗
何处生春早，春生鸟思中。鹊巢移旧岁，䳒羽旋高风。鸿雁惊沙暖，鸳鸯爱水融。最怜双翡翠，飞入小梅丛。	元稹	生春二十首十一	何春鹊䳒鸿鸳最飞	五言律诗
何处生春早，春生池榭中。镂琼冰陷日，文縠水回风。柳爱和身动，梅愁合树融。草芽犹未出，挑得小萱丛。	元稹	生春二十首十二	何春镂文柳梅草挑	五言律诗
何处生春早，春生稚戏中。乱骑残爆竹，争唾小旋风。骂雨愁妨走，呵冰喜旋融。女儿针线尽，偷学五辛丛。	元稹	生春二十首十三	何春乱争骂呵女偷	五言律诗
何处生春早，春生人意中。晓妆虽近火，晴戏渐怜风。暗入心情懒，先添酒思融。预知花好恶，偏在最深丛。	元稹	生春二十首十四	何春晓晴暗先预偏	五言律诗
何处生春早，春生半睡中。见灯如见雾，闻雨似闻风。开眼犹残梦，擡身便恐融。却成双翅蝶，还绕庳花丛。	元稹	生春二十首十五	何春见闻开擡却还	五言律诗
何处生春早，春生晓镜中。手寒匀面粉，鬟动倚帘风。宿雾梅心滴，朝光幕上融。思牵梳洗懒，空拔绿丝丛。			何春手鬟宿朝思空	五言律诗
何处生春早，春生绮户中。玉栊穿细日，罗幔张轻风。柳软腰支嫩，梅香密气融。独眠傍妒物，偷铲合欢丛。	元稹	生春二十首十七	何春玉罗柳梅独偷	五言律诗
何处生春早，春生老病中。土膏蒸足肿，天暖痒头风。似觉肌肤展，潜知血气融。又添新一岁，衰白转成丛。	元稹	生春二十首十八	何春土天似潜又衰	五言律诗
何处生春早，春生客思中。旅魂惊北雁，乡信是东风。纵有心灰动，无由鬓雪融。未知开眼日，空绕未开丛。	元稹	生春二十首十九	何春旅乡纵无未空	五言律诗
何处生春早，春生蒙雨中。裛尘微有气，拂面细如风。柳误啼珠密，梅惊粉汗融。满空愁淡淡，应豫忆芳丛。	元稹	生春二十首二十	何春裛拂柳梅满应	五言律诗
激射分流阔，湾环此地多。暂停随梗浪，犹阅败霜荷。恨阻还江势，思深到海波。自伤才畎浍，其奈赠珠何。	元稹	荥阳郑公以稹寓居严茅有池	激湾暂犹恨思自其	五言律诗
近日金銮直，亲于汉珥貂。内人传帝命，丞相让吾僚。浙郡悬旌远，长安谕日遥。因君蘂珠赠，还一梦烟霄。	元稹	酬李浙西先因从事见寄之作	近亲内丞浙长因还	五言律诗
年老无流辈，行稀足薜萝。热时怜水近，高处见山多。衣袖长堪舞，喉咙转解歌。不辞狂复醉，人世有风波。	元稹	酬周从事望海亭见寄	年行热高衣喉不人	五言律诗
翠幕笼斜日，朱衣俨别筵。管弦凄欲罢，城郭望依然。路溢新城市，农开旧废田。春坊幸无事，何惜借三年。	元稹	代杭民答乐天	翠朱管城路农春何	五言律诗
闲窗结幽梦，此梦谁人知。夜半初得处，天明临去时。山川已久隔，云雨两无期。何事来相感，又成新别离。	元稹	梦昔时	闲此夜天山云何又	五言律诗
急管清弄频，舞衣才揽结。含情独摇手，双袖参差列。騕袅柳牵丝，炫转风回雪。凝眄娇不移，往往度繁节。	元稹	曹十九舞绿钿	急舞含双騕炫凝往	五言律诗
红裙委塼堦，玉爪剺朱橘。素臆光如砑，明瞳艳凝溢。调弦不成曲，学书徒弄笔。夜色侵洞房，春烟透帘出。	元稹	闺晚	红玉素明调学夜春	五言律诗
风露晓凄凄，月下西墙西。行人帐中起，思妇枕前啼。屑屑命童御，晨装俨已齐。将去复携手，日高方解携。	元稹	晓将别	风月行思屑晨将日	五言律诗
五色阶前架，一张笼上被。殷红稠叠花，半绿鲜明地。风蔓罗裙带，露英莲脸泪。多逢走马郎，可惜帘边思。	元稹	蔷薇架	五一殷半风露多可	五言律诗
旦暮已凄凉，离人远思忙。夏衣临晓薄，秋影入檐长。前事风随扇，归心燕在梁。殷勤寄牛女，河汉正相望。	元稹	新秋	旦离夏秋前归殷河	五言律诗
艳极翻含怨，怜多转自娇。有时还暂笑，闲坐爱无憀。晓月行看堕，春酥见欲消。何因肯垂手，不敢望回腰。	元稹	赠双文	艳怜有闲晓春何不	五言律诗
幽芳本未阑，君去蕙花残。河汉秋期远，关山世路难。云屏留粉絮，风幌引香兰。肠断回文锦，春深独自看。	元稹	春别	幽君河关云风肠春	五言律诗
乍起衣犹冷，微吟帽半敧。霜凝南屋瓦，鸡唱后园枝。洛水碧云晓，吴宫黄叶时。两传千里意，书札不如诗。	元稹	酬乐天初冬早寒见寄	乍微霜鸡洛吴两书	五言律诗
太空秋色凉，独鸟下微阳。三径池塘静，六街车马忙。渐能高酒户，始是入诗狂。官冷且无事，追陪慎莫忘。	元稹	酬白太傅	太独三六渐始官追	五言律诗
莫恨暂櫜鞬，交游几个全。眼明相见日，肺病欲秋天。五马虚盈枥，双蛾浪满船。可怜俱老大，无处用闲钱。	元稹	戏酬副使中丞见示四韵	莫交眼肺五双可无	五言律诗
穷冬到乡国，正岁别京华。自恨风尘眼，常看远地花。碧幢还照曜，红粉莫咨嗟。嫁得浮云婿，相随即是家。	元稹	赠柔之	穷正自常碧红嫁相	五言律诗
役役行人事，纷纷碎簿书。功夫两衙尽，留滞七年余。病痛梅天发，亲情海岸疏。因循未归得，不是忆鲈鱼。	元稹	醉题东武	役纷功留病亲因不	五言律诗
天冷日不光，太行峰苍莽。尝闻此中险，今我方独往。马蹄冻且滑，羊肠不可上。若比世路难，犹自平于掌。	白居易	初入太行路	天太尝今马羊若犹	五言律诗
前池秋始半，卉物多摧坏。欲暮槿先萎，未霜荷已败。默然有所感，可以从兹诫。本不种松筠，早雕何足怪。	白居易	秋池二首一	前卉欲未默可本早	五言律诗
凿池贮秋水，中有苹与芰。天旱水暗消，塌然委空地。有似泛泛者，附离权与贵。一旦恩势移，相随共憔悴。	白居易	秋池二首二	凿中天塌有附一相	五言律诗
濯足云水客，折腰簪笏身。喧闲迹相背，十里别经旬。忽因乘逸兴，莫惜访嚣尘。窗前故栽竹，与君为主人。	白居易	招王质夫	濯折喧十忽莫窗与	五言律诗
沙鹤上阶立，潭月当户开。此中留我宿，两夜不能回。幸与静境遇，喜无归侣催。从今独游后，不拟共人来。	白居易	仙游寺独宿	沙潭此两幸喜从不	五言律诗
夜深草诏罢，霜月凄凛凛。欲卧暖残杯，灯前相对饮。连铺青缣被，对置通中枕。仿佛百余宵，与君同此寝。	白居易	冬夜与钱员外同直禁中	夜霜欲灯连对仿与	五言律诗
迟迟禁漏尽，悄悄暝鸦喧。夜雨槐花落，微凉卧北轩。曙灯残未灭，风帘闲自翻。每一得静境，思与故人言。	白居易	禁中晓卧因怀王起居	迟悄夜微曙风每思	五言律诗
西轩草诏暇，松竹深寂寂。月出清风来，忽似山中夕。因成西南梦，梦作游仙客。觉闻宫漏声，犹谓山泉滴。	白居易	禁中寓直梦游仙游寺	西松月忽因梦觉犹	五言律诗
病眼昏似夜，衰鬓飒如秋。除却须衣食，平生百事休。知君善易者，问我决疑不。不卜非他故，人间无所求。	白居易	荅卜者	病衰除平知问不人	五言律诗
深闭竹间扉，静埽松下地。独啸晚风前，何人知此意。看山尽日坐，枕帙移时睡。谁能从我游，使君心无事。	白居易	闲居	深静独何看枕谁使	五言律诗
湛湛玉泉色，悠悠浮云身。闲心对定水，清静两无尘。手把青筇杖，头戴白纶巾。兴尽下山去，知我是谁人。	白居易	题玉泉寺	湛悠闲清手头兴知	五言律诗
雪消冰又释，景和风复暄。满庭田地湿，荠叶生墙根。官舍悄无事，日西斜掩门。不开庄老卷，欲与何人言。	白居易	早春	雪景满荠官日不欲	五言律诗
尽日松下坐，有时池畔行。行立与坐卧，中怀澹无营。不觉流年过，亦任白发生。不为世所薄，安得遂闲情。	白居易	咏怀	尽有行中不亦不安	五言律诗
朝咏游仙诗，暮歌采薇曲。卧云坐白石，山中十五宿。行随出洞水，回别缘岩竹。早晚重来游，心期瑶草绿。	白居易	出山吟	朝暮卧山行回早心	五言律诗
已任时命去，亦从岁月除。中心一调伏，外累尽空虚。名宦意已矣，林泉计何如。拟近东林寺，溪边结一庐。	白居易	岁暮	已亦中外名林拟溪	五言律诗
临水一长啸，忽思十年初。三登甲乙第，一入承明庐。浮生多变化，外事有盈虚。今来伴江叟，沙头坐钓鱼。	白居易	垂钓	临忽三一浮外今沙	五言律诗
百鸟乳雏毕，秋燕独蹉跎。去社日已近，衔泥意如何。不悟时节晚，徒施工用多。人间事亦尔，不独燕营窠。	白居易	晚燕	百秋去衔不徒人不	五言律诗
食罢一觉睡，起来两瓯茶。举头看日影，已复西南斜。乐人惜日促，忧人厌年赊。无忧无乐者，长短任生涯。	白居易	食后	食起举已乐忧无长	五言律诗
青松高百尺，绿蕙低数寸。同生大块间，长短各有分。长者不可退，短者不可进。若用此理推，穷通两无闷。	白居易	齐物二首一	青绿同长长短若穷	五言律诗
椿寿八千春，槿花不经宿。中间复何有，冉冉孤竹生。竹身三年老，竹色四时绿。虽谢椿有余，犹胜槿不足。	白居易	齐物二首二	椿槿中冉竹竹虽犹	五言律诗
肺病不饮酒，眼昏不读书。端然无所作，身意闲有余。鸡栖篱落晚，雪映林木疏。幽独已云极，何必山中居。	白居易	闲居	肺眼端身鸡雪幽何	五言律诗
朝暖就南轩，暮寒归后屋。晚酒一两杯，夜棋三数局。寒灰埋暗火，晓焰凝残烛。不嫌贫冷人，时来同一宿。	白居易	郭虚舟相访	朝暮晚夜寒晓不时	五言律诗
朝从紫禁归，暮出青门去。勿言城东陌，便是江南路。扬鞭簇车马，挥手辞亲故。我生本无乡，心安是归处。	白居易	初出城留别	朝暮勿便扬挥我心	五言律诗
昨夜凤池头，今夜蓝溪口。明月本无心，行人自回首。新秋松影下，半夜钟声后。清影不宜昏，聊将茶代酒。	白居易	宿蓝溪对月	昨今明行新半清聊	五言律诗
我爱此山头，及此三登历。紫霞旧精舍，寥落空泉石。朝市日喧隘，云林长悄寂。犹存住寺僧，肯有归山客。	白居易	过紫霞兰若	我及紫寥朝云犹肯	五言律诗
昔君乌纱帽，赠我白头翁。帽今在顶上，君已归泉中。物故犹堪用，人亡不可逢。岐山今夜月，坟树正秋风。	白居易	感旧纱帽	昔赠帽君物人岐坟	五言律诗
食饱拂枕卧，睡足起闲吟。浅酌一杯酒，缓弹数弄琴。既可畅情性，亦足傲光阴。谁知利名尽，无复长安心。	白居易	食饱	食睡浅缓既亦谁无	五言律诗
海水明月出，禁中清夜长。东南楼殿白，稍稍上宫墙。净落金塘水，明浮玉砌霜。不比人间见，尘土污清光。	白居易	禁中月	海禁东稍净明不尘	五言律诗
白发生一茎，朝来明镜里。勿言一茎少，满头从此始。青山方远别，黄绶初从仕。未料容鬓间，蹉跎忽如此。	白居易	初见白发	白朝勿满青黄未蹉	五言律诗
尘土长路晚，风烟废宫秋。相逢立马语，尽日此桥头。知君不得意，郁郁来西游。惆怅新丰店，何人识马周。	白居易	新丰路逢故人	尘风相尽知郁惆何	五言律诗
下马柳阴下，独上堤上行。故人千万里，新蝉三两声。城中曲江水，江上江陵城。两地新秋思，应同此日情。	白居易	立秋日曲江忆元九	下独故新城江两应	五言律诗
晓鼓声已半，离筵坐难久。请君断肠歌，送我和泪酒。月落欲明前，马嘶初别后。浩浩暗尘中，何由见回首。	白居易	晓别	晓离请送月马浩何	五言律诗
北园东风起，杂花次第开。心知须臾落，一日三四来。花下岂无酒，欲酌复迟回。所思眇千里，谁劝我一杯。	白居易	北园	北杂心一花欲所谁	五言律诗
秋鸿次第过，哀猿朝夕闻。是日孤舟客，此地亦离群。蒙蒙润衣雨，漠漠冒帆云。不醉浔阳酒，烟波愁杀人。	白居易	秋江送客	秋哀是此蒙漠不烟	五言律诗
荒凉满庭草，偃亚侵檐竹。府吏下厅帘，家童开被襆。数声城上漏，一点窗间烛。官曹冷似冰，谁肯来同宿。	白居易	司马厅独宿	荒偃府家数一官谁	五言律诗
悄悄复悄悄，城隅隐林杪。山郭灯火稀，峡天星汉少。年光东流水，生计南枝鸟。月没江沉沉，西楼殊未晓。	白居易	西楼夜	悄城山峡年生月西	五言律诗
脉脉复脉脉，东楼无宿客。城暗云雾多，峡深田地窄。宵灯尚留焰，晨禽初展翮。欲知山高低，不见东方白。	白居易	东楼晓	脉东城峡宵晨欲不	五言律诗
城上云雾开，沙头风浪定。参差乱山出，澹泞平江净。行客舟已远，居人酒初醒。袅袅秋竹梢，巴蝉声似磬。	白居易	送客回晚兴	城沙参澹行居袅巴	五言律诗
江花已萎绝，江草已消歇。远客何处归，孤舟今日发。杜鹃声似哭，湘竹斑如血。共是多感人，仍为此中别。	白居易	江上送客	江江远孤杜湘共仍	五言律诗
朝起视事毕，晏坐饱食终。散步长廊下，卧退小斋中。拙政自多暇，幽情谁与同。孰云二千石，心如田野翁。	白居易	卧小斋	朝晏散卧拙幽孰心	五言律诗
西日照高树，树头子规鸣。东风吹野水，水畔江蓠生。尽日看山立，有时寻涧行。兀兀长如此，何许似专城。	白居易	郊下	西树东水尽有兀何	五言律诗
亦莫恋此身，亦莫厌此身。此身何足恋，万劫烦恼根。此身何足厌，一聚虚空尘。无恋亦无厌，始是逍遥人。	白居易	逍遥咏	亦亦此万此一无始	五言律诗
宠新卿典礼，会盛客征文。不失迁莺侣，因成贺燕群。池台晴间雪，冠盖暮和云。共仰曾攀处，年深桂尚熏。	白居易	与诸同年贺座主侍郎新拜太	宠会不因池冠共年	五言律诗
惆怅时节晚，两情千里同。离忧不散处，庭树正秋风。燕影动归翼，蕙香销故丛。佳期与芳岁，牢落两成空。	白居易	感秋寄远	惆两离庭燕蕙佳牢	五言律诗
丽句劳相赠，佳期恨有违。早知留酒待，悔不趁花归。春尽绿醅老，雨多红萼稀。今朝如一醉，犹得及芳菲。	白居易	荅韦八	丽佳早悔春雨今犹	五言律诗
未将时会合，且与俗浮沉。鸿养青冥翮，蛟潜云雨心。烟郊春别远，风碛暮程深。墨客投何处，幷州旧翰林。	白居易	春送卢秀才下第游太原谒严	未且鸿蛟烟风墨幷	五言律诗
得道即无着，随缘西复东。貌依年腊老，心到夜禅空。山宿驯溪虎，江行滤水虫。悠悠尘客思，春满碧云中。	白居易	送文畅上人东游	得随貌心山江悠春	五言律诗
晚景函关路，凉风社日天。青岩新有燕，红树欲无蝉。愁立驿楼上，厌行官堠前。萧条秋兴苦，渐近二毛年。	白居易	社日关路作	晚凉青红愁厌萧渐	五言律诗
花落鸟嘤嘤，南归称野情。月宜秦岭宿，春好蜀江行。乡路通云栈，郊扉近锦城。乌台陟冈送，人羡别时荣。	白居易	送武士曹归蜀	花南月春乡郊乌人	五言律诗
离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。	白居易	赋得古原草送别	离一野春远晴又萋	五言律诗
不与人境接，寺门开向山。暮钟寒鸟聚，秋雨病僧闲。月隐云树外，萤飞廊宇间。幸投花界宿，暂得静心颜。	白居易	旅次景空寺宿幽上人院	不寺暮秋月萤幸暂	五言律诗
满眼云水色，月明楼上人。旅愁春入越，乡梦夜归秦。道路通荒服，田园隔虏尘。悠悠沧海畔，十载避黄巾。	白居易	江楼望归	满月旅乡道田悠十	五言律诗
感时思弟妹，不寐百忧生。万里经年别，孤灯此夜情。病容非旧日，归思逼新正。早晚重欢会，羇离各长成。	白居易	除夜寄弟妹	感不万孤病归早羇	五言律诗
郊居人事少，昼卧对林峦。穷巷厌多雨，贫家愁早寒。葛衣秋未换，书卷病仍看。若问生涯计，前溪一钓竿。	白居易	秋暮郊居书怀	郊昼穷贫葛书若前	五言律诗
守岁尊无酒，思乡泪满巾。始知为客苦，不及在家贫。畏老偏惊节，防愁预恶春。故园今夜里，应念未归人。	白居易	客中守岁	守思始不畏防故应	五言律诗
二月村园暖，桑间戴胜飞。农夫舂旧谷，蚕妾捣新衣。牛马因风远，鸡豚过社稀。黄昏林下路，鼓笛赛神归。	白居易	春村	二桑农蚕牛鸡黄鼓	五言律诗
衰容常晚栉，秋镜偶新磨。一与清光对，方知白发多。鬓毛从幻化，心地付头陀。任意浑成雪，其如似梦何。	白居易	新磨镜	衰秋一方鬓心任其	五言律诗
赐欢仍许醉，此会兴如何。翰苑主恩重，曲江春意多。花低羞艳妓，莺散让清歌。共道升平乐，元和胜永和。	白居易	上巳日恩赐曲江宴会即事	赐此翰曲花莺共元	五言律诗
凉风木槿篱，暮雨槐花枝。幷起新秋思，为得故人诗。避地鸟择木，升朝鱼在池。城中与山下，喧静暗相思。	白居易	荅刘戒之早秋别墅见寄	凉暮幷为避升城喧	五言律诗
念别感时节，早蛩闻一声。风帘夜凉入，露簟秋意生。灯尽梦初罢，月斜天未明。暗凝无限思，起傍药阑行。	白居易	凉夜有怀	念早风露灯月暗起	五言律诗
病眠夜少梦，闲立秋多思。寂寞余雨晴，萧条早寒至。鸟栖红叶树，月照青苔地。何况镜中年，又过三十二。	白居易	秋思	病闲寂萧鸟月何又	五言律诗
君入空台去，朝往暮还来。我入泉台去，泉门无复开。鳏夫任系职，穉女未胜哀。寂寞咸阳道，家人复墓回。	白居易	荅骑马入空台	君朝我泉鳏穉寂家	五言律诗
斜月入前楹，迢迢夜坐情。梧桐上阶影，蟋蟀近床声。曙傍窗间至，秋从簟上生。感时因忆事，不寝到鸡鸣。	白居易	夜坐	斜迢梧蟋曙秋感不	五言律诗
索莫少颜色，池边无主禽。难收带泥翅，易结着人心。顶毳落残碧，尾花销暗金。放归飞不得，云海故巢深。	白居易	和武相公感韦令公旧池孔雀	索池难易顶尾放云	五言律诗
烟澹月蒙蒙，舟行夜色中。江铺满槽水，帆展半樯风。叫曙嗸嗸雁，啼秋唧唧虫。只应催北客，早作白须翁。	白居易	江夜舟行	烟舟江帆叫啼只早	五言律诗
节物行摇落，年颜坐变衰。树初黄叶日，人欲白头时。乡国程程远，亲朋处处辞。唯残病与老，一步不相离。	白居易	途中感秋	节年树人乡亲唯一	五言律诗
南浦闲行罢，西楼小宴时。望湖凭槛久，待月放杯迟。江果尝卢橘，山歌听竹枝。相逢且同乐，何必旧相知。	白居易	江楼偶宴赠同座	南西望待江山相何	五言律诗
逐处花皆好，随年貌自衰。红樱满眼日，白发半头时。倚树无言久，攀条欲放迟。临风两堪叹，如雪复如丝。	白居易	樱桃花下叹白发	逐随红白倚攀临如	五言律诗
职散优闲地，身慵老大时。送春唯有酒，销日不过棋。禄米麞牙稻，园蔬鸭脚葵。饱餐仍晏起，余暇弄龟儿。	白居易	官舍闲题	职身送销禄园饱余	五言律诗
花尽头新白，登楼意若何。岁时春日少，世界苦人多。愁醉非因酒，悲吟不是歌。求师治此病，唯劝读楞伽。	白居易	晚春登大云寺南楼赠常禅师	花登岁世愁悲求唯	五言律诗
竹寺初晴日，花塘欲晓春。野猿疑弄客，山鸟似呼人。酒嫩倾金液，茶新碾玉尘。可怜幽静地，堪寄老慵身。	白居易	游宝称寺	竹花野山酒茶可堪	五言律诗
久雨南湖涨，新晴北客过。日沉红有影，风定绿无波。岸没闾阎少，滩平船舫多。可怜心赏处，其奈独游何。	白居易	湖亭望水	久新日风岸滩可其	五言律诗
外事因慵废，中怀与静期。寻泉上山远，看笋出林迟。白石磨樵斧，青竿理钓丝。澄清深浅好，最爱夕阳时。	白居易	闲游	外中寻看白青澄最	五言律诗
匹马来郊外，扁舟在水滨。可怜冲雨客，来访阻风人。小榼酤清醑，行厨煮白鳞。停杯看柳色，各忆故园春。	白居易	风雨中寻李十一因题船上	匹扁可来小行停各	五言律诗
散吏闲如客，贫州冷似村。早凉湖北岸，残照郭西门。懒镊从须白，休治任眼昏。老来何所用，少兴不多言。	白居易	晚出西郊	散贫早残懒休老少	五言律诗
朱槛在空虚，凉风八月初。山形如岘首，江色似桐庐。佛寺乘船入，人家枕水居。高亭仍有月，今夜宿何如。	白居易	百花亭	朱凉山江佛人高今	五言律诗
尽日行还歇，迟迟独上山。攀藤老筋力，照水病容颜。陶巷招居住，茅家许往还。饱谙荣辱事，无意恋人间。	白居易	寻李道士山居兼呈元明府	尽迟攀照陶茅饱无	五言律诗
行年四十五，两鬓半苍苍。清瘦诗成癖，粗豪酒放狂。老来尤委命，安处即为乡。或拟庐山下，来春结草堂。	白居易	四十五	行两清粗老安或来	五言律诗
薄晚支颐坐，中宵枕臂眠。一从身去国，再见日周天。老度江南岁，春抛渭北田。浔阳来早晚，明日是三年。	白居易	除夜	薄中一再老春浔明	五言律诗
卑湿沙头宅，连阴雨夜天。共听檐溜滴，心事两悠然。把酒循环饮，移床曲尺眠。莫言非故旧，相识已三年。	白居易	雨夜赠元十八	卑连共心把移莫相	五言律诗
山斋方独往，尘事莫相仍。蓝轝辞鞍马，缁徒换友朋。朝餐唯药菜，夜伴只纱灯。除却青衫在，其余便是僧。	白居易	山居	山尘蓝缁朝夜除其	五言律诗
密座移红毯，酡颜照渌杯。双娥留且住，五马任先回。醉耳歌催醒，愁眉笑引开。平生少年兴，临老暂重来。	白居易	醉中戏赠郑使君	密酡双五醉愁平临	五言律诗
萧洒登山去，龙钟遇雨回。磴危攀薜荔，石滑践莓苔。袜污君相谑，鞋穿我自咍。莫欺泥土脚，曾蹋玉阶来。	白居易	携诸山客同上香炉峰遇雨而	萧龙磴石袜鞋莫曾	五言律诗
彭蠡湖天晚，桃花水气春。鸟飞千白点，日没半红轮。何必为迁客，无劳是病身。但来临此望，少有不愁人。			彭桃鸟日何无但少	五言律诗
云黑雨翛翛，江昏水暗流。有风催解缆，无月伴登楼。酒罢无多兴，帆开不少留。唯看一点火，遥认是行舟。	白居易	西河雨夜送客	云江有无酒帆唯遥	五言律诗
有女名罗子，生来才两春。我今年已长，日夜二毛新。顾念娇啼面，思量老病身。直应头似雪，始得见成人。	白居易	罗子	有生我日顾思直始	五言律诗
寂寞清明日，萧条司马家。留饧和冷粥，出火煮新茶。欲别能无酒，相留亦有花。南迁更何处，此地已天涯。	白居易	清明日送韦侍御贬虔州	寂萧留出欲相南此	五言律诗
向晚双池好，初晴百物新。袅枝翻翠羽，溅水跃红鳞。萍泛同游子，莲开当丽人。临流一惆怅，还忆曲江春。	白居易	晚题东林寺双池	向初袅溅萍莲临还	五言律诗
白发长兴叹，青娥亦伴愁。寒衣补灯下，小女戏床头。暗澹屏帏故，凄凉枕席秋。贫中有等级，犹胜嫁黔娄。	白居易	赠内子	白青寒小暗凄贫犹	五言律诗
子骋丹青日，予当丑老时。无劳役神思，更画病容仪。迢递麒麟阁，图功未有期。区区尺素上，焉用写真为。	白居易	赠写真者	子予无更迢图区焉	五言律诗
浔阳白司马，夜送孟功曹。江暗管弦急，楼明灯火高。湖波翻似箭，霜草杀如刀。且莫开征棹，阴风正怒号。	白居易	夜送孟司功	浔夜江楼湖霜且阴	五言律诗
遇兴寻文客，因欢命酒徒。春游忆亲故，夜会似京都。诗思闲仍在，乡愁醉暂无。狂来欲起舞，惭见白髭须。	白居易	偶宴有怀	遇因春夜诗乡狂惭	五言律诗
眷眄情无恨，优容礼有余。三年为郡吏，一半许山居。酒熟心相待，诗来手自书。庾楼春好醉，明月且回车。	白居易	山中酬江州崔使君见寄	眷优三一酒诗庾明	五言律诗
漫把参同契，难烧伏火砂。有时成白首，无处问黄芽。幻世如辔影，浮生抵眼花。唯将绿醅酒，且替紫河车。	白居易	对酒	漫难有无幻浮唯且	五言律诗
转枕重安寝，回头一欠伸。纸窗明觉晓，布被暖知春。莫强疏慵性，须安老大身。鸡鸣一觉睡，不博早朝人。	白居易	晓寝	转回纸布莫须鸡不	五言律诗
云截山腰断，风驱雨脚回。早阴江上散，残热日中来。却取生衣着，重拈竹簟开。谁能淘晚热，闲饮两三杯。	白居易	残暑招客	云风早残却重谁闲	五言律诗
一入吴王殿，无人睹翠娥。楼高时见舞，宫静夜闻歌。半露胸如雪，斜回脸似波。妍媸各有分，谁敢妒恩多。	白居易	吴宫辞	一无楼宫半斜妍谁	五言律诗
鞍马军城外，笙歌祖帐前。乘潮发湓口，带雪别庐山。暮景牵行色，春寒散醉颜。共嗟炎瘴地，尽室得生还。	白居易	浔阳宴别	鞍笙乘带暮春共尽	五言律诗
瞿唐天下险，夜上信难哉。岸似双屏合，天如匹帛开。逆风惊浪起，拔𥮘暗船来。欲识愁多少，高于滟滪堆。	白居易	夜入瞿唐峡	瞿夜岸天逆拔欲高	五言律诗
竟日语还默，中宵栖复惊。身囚缘彩翠，心苦为分明。暮起归巢思，春多忆侣声。谁能拆笼破，从放快飞鸣。	白居易	鹦鹉	竟中身心暮春谁从	五言律诗
风软云不动，郡城东北隅。晚来春澹澹，天气似京都。弦管随宜有，杯觞不道无。其如亲故远，无可共欢娱。	白居易	东城春意	风郡晚天弦杯其无	五言律诗
二毛生镜日，一叶落庭时。老去争由我，愁来欲泥谁。空销闲岁月，不见旧亲知。唯弄扶床女，时时强展眉。	白居易	新秋	二一老愁空不唯时	五言律诗
东亭尽日坐，谁伴寂寥身。绿桂为佳客，红蕉当美人。笑言虽不接，情状似相亲。不作悠悠想，如何度晚春。	白居易	东亭闲望	东谁绿红笑情不如	五言律诗
既悟莲花藏，须遗贝叶书。菩提无处所，文字本空虚。观指非知月，忘筌是得鱼。闻君登彼岸，舍筏复何如。	白居易	和李澧州题韦开州经藏诗	既须菩文观忘闻舍	五言律诗
峡外相逢远，樽前一会难。即须分手别，且强展眉欢。楚袖萧条舞，巴弦趣数弹。笙歌随分有，莫作帝乡看。	白居易	留北客	峡樽即且楚巴笙莫	五言律诗
岚雾今朝重，江山此地深。滩声秋更急，峡气晓多阴。望阙云遮眼，思乡雨滴心。将何慰幽独，赖此北窗琴。	白居易	阴雨	岚江滩峡望思将赖	五言律诗
江水三回曲，愁人两地情。磨围山下色，明月峡中声。晚后连天碧，秋来彻底清。临流有新恨，照见白须生。	白居易	酬严中丞晚眺黔江见寄	江愁磨明晚秋临照	五言律诗
岁暮纷多思，天涯渺未归。老添新甲子，病减旧容辉。乡国仍留念，功名已息机。明朝四十九，应转悟前非。	白居易	除夜	岁天老病乡功明应	五言律诗
瘴地风霜早，温天气候催。穷冬不见雪，正月已闻雷。震蛰虫蛇出，惊枯草木开。空余客方寸，依旧似寒灰。	白居易	闻雷	瘴温穷正震惊空依	五言律诗
巫峡中心郡，巴城四面春。草青临水地，头白见花人。忧喜皆心火，荣枯是眼尘。除非一杯酒，何物更关身。	白居易	感春	巫巴草头忧荣除何	五言律诗
城下巴江水，春来似曲尘。软沙如渭曲，斜岸忆天津。影蘸新黄柳，香浮小白苹。临流搔首坐，惆怅为何人。	白居易	巴水	城春软斜影香临惆	五言律诗
草润衫襟重，沙干屐齿轻。仰头听鸟立，信脚望花行。暇日无公事，衰年有道情。浮生短于梦，梦里莫营营。	白居易	野行	草沙仰信暇衰浮梦	五言律诗
东寺台阁好，上方风景清。数来犹未厌，长别岂无情。恋水多临坐，辞花剩绕行。最怜新岸柳，手种未全成。	白居易	留题开元寺上方	东上数长恋辞最手	五言律诗
执象宗玄祖，贻谋启孝孙。文高柏梁殿，礼薄霸陵原。宫仗辞天阙，朝仪出国门。生成不可报，二十七年恩。	白居易	德宗皇帝挽歌词四首一	执贻文礼宫朝生二	五言律诗
虞帝南巡后，殷宗谅暗中。初辞铸鼎地，已闭望仙宫。晓落当陵月，秋生满斾风。前星承帝座，不使北辰空。	白居易	德宗皇帝挽歌词四首二	虞殷初已晓秋前不	五言律诗
业大承宗祖，功成付子孙。睿文诗播乐，遗训史标言。节表中和德，方垂广利恩。悬知千载后，理代数贞元。	白居易	德宗皇帝挽歌词四首三	业功睿遗节方悬理	五言律诗
梦减三龄寿，哀延七月期。寝园愁望远，宫仗哭行迟。云日添寒惨，笳箫向晚悲。因山有遗诏，如葬汉文时。	白居易	德宗皇帝挽歌词四首四	梦哀寝宫云笳因如	五言律诗
仙去逍遥境，诗留窈窕章。春归金屋少，夜入寿宫长。凤引曾辞辇，蚕休昔采桑。阴灵何处感，沙麓月无光。	白居易	昭德皇后挽歌词	仙诗春夜凤蚕阴沙	五言律诗
官稳身应泰，春风信马行。纵忙无苦事，虽病有心情。厚禄儿孙饱，前驱道路荣。花时八入直，无暇贺元兄。	白居易	和元少尹新授官	官春纵虽厚前花无	五言律诗
阁下灯前梦，巴南城里游。觅花来渡口，寻寺到山头。江色分明绿，猿声依旧愁。禁钟惊睡觉，唯不上东楼。	白居易	中书夜直梦忠州	阁巴觅寻江猿禁唯	五言律诗
宅小人烦闷，泥深马钝顽。街东闲处住，日午热时还。院窄难栽竹，墙高不见山。唯应方寸内，此地觅宽闲。	白居易	题新昌所居	宅泥街日院墙唯此	五言律诗
结托白须伴，因依青竹丛。题诗新壁上，过酒小窗中。深院晚无白，虚檐凉有风。金貂醉好看，回首紫垣东。	白居易	西省北院新构小亭种竹开窗	结因题过深虚金回	五言律诗
晚遇缘才拙，先衰被病牵。那知垂白日，始是著绯年。身外名徒尔，人间事偶然。我朱君紫绶，犹未得差肩。			晚先那始身人我犹	五言律诗
润气凝柱础，繁声注瓦沟。暗留窗不晓，凉引簟先秋。叶湿蚕应病，泥稀燕亦愁。仍闻放朝夜，误出到街头。	白居易	和韩侍郎苦雨	润繁暗凉叶泥仍误	五言律诗
风雨暗萧萧，鸡鸣暮复朝。碎声笼苦竹，冷翠落芭蕉。水鸟投檐宿，泥蛙入户跳。仍闻蕃客见，明日欲追朝。	白居易	连雨	风鸡碎冷水泥仍明	五言律诗
不觉百年半，何曾一日闲。朝随烛影出，暮趁鼓声还。瓮里非无酒，墙头亦有山。归来长困卧，早晚得开颜。	白居易	暮归	不何朝暮瓮墙归早	五言律诗
欲忘忘未得，欲去去无由。两腋不生翅，二毛空满头。坐看新落叶，行上最高楼。暝色无边际，茫茫尽眼愁。	白居易	寄远	欲欲两二坐行暝茫	五言律诗
殷勤江郡守，怅望掖垣郎。惭见新琼什，思归旧草堂。事随心未得，名与道相妨。若不休官去，人间到老忙。	白居易	钱侍郎使君以题庐山草堂诗	殷怅惭思事名若人	五言律诗
眼看过半百，早晚扫岩扉。白首谁能住，青山自不归。百千万劫障，四十九年非。会拟抽身去，当风斗擞衣。	白居易	寄山僧	眼早白青百四会当	五言律诗
曲江新岁后，冰与水相和。南岸犹残雪，东风未有波。偶游身独自，相忆意如何。莫待春深去，花时鞍马多。	白居易	曲江独行招张十八	曲冰南东偶相莫花	五言律诗
静巷无来客，深居不出门。铺沙盖苔面，扫雪拥松根。渐暖宜闲步，初晴爱小园。觅花都未有，唯觉树枝繁。	白居易	新居早春二首一	静深铺扫渐初觅唯	五言律诗
地润东风暖，闲行蹋草芽。呼童遣移竹，留客伴尝茶。溜滴檐冰尽，尘浮隟日斜。新居未曾到，邻里是谁家。	白居易	新居早春二首二	地闲呼留溜尘新邻	五言律诗
近来韩合老，疏我我心知。户大嫌甜酒，才高笑小诗。静吟乖月夜，闲醉旷花时。还有愁同处，春风满鬓丝。	白居易	久不见韩侍郎戏题四韵以寄	近疏户才静闲还春	五言律诗
近见头陀伴，云师老更慵。性灵闲似鹤，颜状古于松。山里犹难觅，人间岂易逢。仍闻移住处，太白最高峰。	白居易	寄白头陀	近云性颜山人仍太	五言律诗
静爱青苔院，深宜白鬓翁。貌将松共瘦，心与竹俱空。暖有低檐日，春多飏幕风。平生闲境界，尽在五言中。	白居易	偶题合下厅	静深貌心暖春平尽	五言律诗
好在王员外，平生记得不。共赊黄叟酒，同上莫愁楼。静接殷勤语，狂随烂熳游。那知今日眼，相见冷于秋。	白居易	代人赠王员外	好平共同静狂那相	五言律诗
地压坤方重，官兼宪府雄。桂林无瘴气，柏署有清风。山水衙门外，旌旗艛艓中。大夫应绝席，诗酒与谁同。	白居易	送严大夫赴桂州	地官桂柏山旌大诗	五言律诗
三月十四夜，西垣东北廊。碧梧叶重叠，红药树低昂。月砌漏幽影，风帘飘暗香。禁中无宿客，谁伴紫微郎。	白居易	春夜宿直	三西碧红月风禁谁	五言律诗
人少庭宇旷，夜凉风露清。槐花满院气，松子落堦声。寂寞挑灯坐，沉吟蹋月行。年衰自无趣，不是厌承明。	白居易	夏夜宿直	人夜槐松寂沉年不	五言律诗
绰约小天仙，生来十六年。姑山半峰雪，瑶水一枝莲。晚院花留立，春窗月伴眠。回眸虽欲语，阿母在傍边。	白居易	玉真张观主下小女冠阿容	绰生姑瑶晚春回阿	五言律诗
头青眉眼细，十四女沙弥。夜静双林怕，春深一食饥。步慵行道困，起晚诵经迟。应似仙人子，花宫未嫁时。	白居易	龙花寺主家小尼	头十夜春步起应花	五言律诗
晓垂朱绶带，晚着白纶巾。出去为朝客，归来是野人。两飧聊过日，一榻足容身。此外皆闲事，时时访老陈。	白居易	访陈二	晓晚出归两一此时	五言律诗
送客出门后，移床下砌初。趁凉行绕竹，引睡卧看书。老更为官拙，慵多向事疏。松窗倚藤杖，人道似僧居。	白居易	晚亭逐凉	送移趁引老慵松人	五言律诗
暖拥红炉火，闲搔白发头。百年慵里过，万事醉中休。有室同摩诘，无儿比邓攸。莫论身在日，身后亦无忧。	白居易	闲坐	暖闲百万有无莫身	五言律诗
忆昨征还日，三人归路同。此生都是梦，前事旋成空。杓直泉埋玉，虞平烛过风。唯残乐天在，头白向江东。	白居易	商山路有感	忆三此前杓虞唯头	五言律诗
停骖歇路隅，重感一长吁。扰扰生还死，纷纷荣又枯。困支青竹杖，闲捋白髭须。莫叹身衰老，交游半已无。	白居易	重感	停重扰纷困闲莫交	五言律诗
旅思正茫茫，相逢此道傍。晓岚林叶暗，秋露草花香。白发江城守，青衫水部郎。客亭同宿处，忽似夜归乡。	白居易	逢张十八员外籍	旅相晓秋白青客忽	五言律诗
谪宦心都惯，辞乡去不难。缘留龟子住，涕泪一阑干。小子须娇养，邹婆为好看。银匙封寄汝，忆我即加餐。	白居易	路上寄银匙与阿龟	谪辞缘涕小邹银忆	五言律诗
昔是诗狂客，今为酒病夫。强饮翻怅望，纵醉不欢娱。鬓发三分白，交亲一半无。郢城君莫厌，犹校近京都。	白居易	郢州赠别王八使君	昔今强纵鬓交郢犹	五言律诗
泉石尚依依，林疏僧亦稀。何年辞水阁，今夜宿云扉。谩献长杨赋，虚抛薜荔衣。不能成一事，赢得白头归。	白居易	重题	泉林何今谩虚不赢	五言律诗
少睡多愁客，中宵起望乡。沙明连浦月，帆白满船霜。近海江弥阔，迎秋夜更长。烟波三十宿，犹未到钱唐。	白居易	夜泊旅望	少中沙帆近迎烟犹	五言律诗
雪鬓年颜老，霜庭景气秋。病看妻检药，寒遣婢梳头。身外名何有，人间事且休。澹然方寸内，唯拟学虚舟。	白居易	秋寒	雪霜病寒身人澹唯	五言律诗
北客劳相访，东楼为一开。褰帘待月出，把火看潮来。艳听竹枝曲，香传莲子杯。寒天殊未晓，归骑却迟回。	白居易	郡楼夜宴留客	北东褰把艳香寒归	五言律诗
蹇步垂朱绶，华缨映白须。何因驻衰老，只有且欢娱。酒兴还应在，诗情可便无。登山与临水，犹未要人扶。	白居易	醉题候仙亭	蹇华何只酒诗登犹	五言律诗
极浦收残雨，高城驻落晖。山明虹半出，松暗鹤双归。将吏随衙散，文书入务稀。闲吟倚新竹，筠粉污朱衣。	白居易	晚兴	极高山松将文闲筠	五言律诗
老与病相仍，华簪发不胜。行多朝散药，睡少夜停灯。禄食分供鹤，朝衣减施僧。性多移不得，郡政谩如绳。	白居易	衰病	老华行睡禄朝性郡	五言律诗
雪发随梳落，霜毛绕鬓垂。加添老气味，改变旧容仪。不肯长如漆，无过总作丝。最憎明镜里，黑白半头时。	白居易	白发	雪霜加改不无最黑	五言律诗
晚坐松檐下，宵眠竹阁间。清虚当服药，幽独抵归山。巧未能胜拙，忙应不及闲。无劳别修道，即此是玄关。	白居易	宿竹阁	晚宵清幽巧忙无即	五言律诗
独酌无多兴，闲吟有所思。一杯新岁酒，两句故人诗。杨柳初黄日，髭须半白时。蹉跎春气味，彼此老心知。	白居易	小岁日对酒吟钱湖州所寄诗	独闲一两杨髭蹉彼	五言律诗
火销灰复死，疏弃已经旬。岂是人情薄，其如天气春。风寒忽再起，手冷重相亲。却就红炉坐，心如逢故人。	白居易	重向火	火疏岂其风手却心	五言律诗
披衣未冠栉，晨起入前林。宿露残花气，朝光新叶阴。傍松人迹少，隔竹鸟声深。闲倚小桥立，倾头时一吟。	白居易	早行林下	披晨宿朝傍隔闲倾	五言律诗
看舞颜如玉，听诗韵似金。绮罗从许笑，弦管不妨吟。可惜春风老，无嫌酒盏深。辞花送寒食，并在此时心。	白居易	清明日观妓舞听客诗	看听绮弦可无辞并	五言律诗
鞍马夜纷纷，香街起暗尘。回鞭招饮妓，分火送归人。风月应堪惜，杯觞莫厌频。明朝三月尽，忍不送残春。	白居易	饮散夜归赠诸客	鞍香回分风杯明忍	五言律诗
尽日湖亭卧，心闲事亦稀。起因残醉醒，坐待晚凉归。松雨飘藤帽，江风透葛衣。柳堤行不厌，沙软絮霏霏。	白居易	湖亭晚归	尽心起坐松江柳沙	五言律诗
拂波云色重，洒叶雨声繁。水鹭双飞起，风荷一向翻。空蒙连北岸，萧飒入东轩。或拟湖中宿，留船在寺门。	白居易	孤山寺遇雨	拂洒水风空萧或留	五言律诗
老逼教垂白，官科遣著绯。形骸虽有累，方寸却无机。遇酒多先醉，逢山爱晚归。沙鸥不知我，犹被隼旟飞。			老官形方遇逢沙犹	五言律诗
满眼虽多客，开眉复向谁。少年非我伴，秋夜与君期。落魄俱耽酒，殷勤共爱诗。相怜别有意，彼此老无儿。	白居易	夜招周协律兼荅所赠	满开少秋落殷相彼	五言律诗
岁熟人心乐，朝游复夜游。春风来海上，明月在江头。灯火家家市，笙歌处处楼。无妨思帝里，不合厌杭州。	白居易	正月十五日夜月	岁朝春明灯笙无不	五言律诗
草浅马翩翩，新晴薄暮天。柳条春拂面，衫袖醉垂鞭。立语花堤上，行吟水寺前。等闲消一日，不觉过三年。	白居易	晚兴	草新柳衫立行等不	五言律诗
烦暑郁未退，凉飙潜已起。寒温与盛衰，遰相为表里。萧萧秋林下，一叶忽先委。勿言微摇落，摇落从此始。	白居易	一叶落	烦凉寒遰萧一勿摇	五言律诗
頳锦支绿绮，韵同相感深。千年古涧石，八月秋堂琴。引出山水思，助成金玉音。人间无可比，比我与君心。	白居易	崔湖州赠红石琴荐焕如锦文	頳韵千八引助人比	五言律诗
朝亦随群动，暮亦随群动。荣华瞬息间，求得将何用。形骸与冠盖，假合相戏弄。但异睡着人，不知梦是梦。	白居易	自咏五首一	朝暮荣求形假但不	五言律诗
一家五十口，一郡十万户。出为差科头，入为衣食主。水旱合心忧，饥寒须手抚。何异食蓼虫，不知苦是苦。	白居易	自咏五首二	一一出入水饥何不	五言律诗
公私颇多事，衰惫殊少欢。迎送宾客懒，鞭笞黎庶难。老耳倦声乐，病口厌杯盘。既无可恋者，何以不休官。	白居易	自咏五首三	公衰迎鞭老病既何	五言律诗
一日复一日，自问何留滞。为贫逐日俸，拟作归田计。亦须随丰约，可得无限剂。若待足始休，休官在何岁。	白居易	自咏五首四	一自为拟亦可若休	五言律诗
官舍非我庐，官园非我树。洛中有小宅，渭上有别墅。既无婚嫁累，幸有归休处。归去诚已迟，犹胜不归去。	白居易	自咏五首五	官官洛渭既幸归犹	五言律诗
共作千里伴，俱为一郡回。岁阴中路尽，乡思先春来。山雪晚犹在，淮冰晴欲开。归欤吟可作，休恋主人杯。	白居易	除日荅梦得同发楚州	共俱岁乡山淮归休	五言律诗
我年五十七，荣名得几许。甲乙三道科，苏杭两州主。才能本浅薄，心力虚劳苦。可能随众人，终老于尘土。	白居易	和微之诗二十三首和我年	我荣甲苏才心可终	五言律诗
阴阴花院月，耿耿兰房烛。中有弄琴人，声貌俱如玉。清泠石泉引，雅澹风松曲。遂使君子心，不爱凡丝竹。	白居易	和微之诗二十三首和顺之	阴耿中声清雅遂不	五言律诗
李放写我真，写来二十载。莫问真何如，画亦销光彩。朱颜与玄鬓，日夜改复改。无嗟貌遽非，且喜身犹在。	白居易	感旧写真	李写莫画朱日无且	五言律诗
南省去拂衣，东都来掩扉。病将老齐至，心与身同归。白首外缘少，红尘前事非。怀哉紫芝叟，千载心相依。	白居易	授太子宾客归洛	南东病心白红怀千	五言律诗
月在洛阳天，天高净如水。下有白头人，㧛衣中夜起。思远镜亭上，光深书殿里。眇然三处心，相去各千里。	白居易	酬集贤刘郎中对月见寄兼怀	月天下㧛思光眇相	五言律诗
家虽日渐贫，犹未苦饥冻。身虽日渐老，幸无急病痛。眼逢闹处合，心向闲时用。既得安稳眠，亦无颠倒梦。	白居易	安稳眠	家犹身幸眼心既亦	五言律诗
灼灼早春梅，东南枝最早。持来玩未足，花向手中老。芳香销掌握，怅望生怀抱。岂无后开花，念此先开好。	白居易	寄情	灼东持花芳怅岂念	五言律诗
城头传鼓角，灯下整衣冠。夜镜藏须白，秋泉漱齿寒。欲将闲送老，须着病辞官。更待年终后，支持归计看。	白居易	祭社宵兴灯前偶作	城灯夜秋欲须更支	五言律诗
尽日前轩卧，神闲境亦空。有山当枕上，无事到心中。帘卷侵床日，屏遮入座风。望春春未到，应在海门东。	白居易	闲卧	尽神有无帘屏望应	五言律诗
浦干潮未应，堤湿冻初销。粉片妆梅朵，金丝刷柳条。鸭头新绿水，雁齿小红桥。莫怪珂声碎，春来五马骄。	白居易	新春江次	浦堤粉金鸭雁莫春	五言律诗
失为庭前雪，飞因海上风。九霄应得侣，三夜不归笼。声断碧云外，影沉明月中。郡斋从此后，谁伴白头翁。	白居易	失鹤	失飞九三声影郡谁	五言律诗
晓报樱桃发，春携酒客过。绿饧黏盏杓，红雪压枝柯。天色晴明少，人生事故多。停杯替花语，不醉拟如何。	白居易	同诸客携酒早看樱桃花	晓春绿红天人停不	五言律诗
三载卧山城，闲知节物情。莺多过春语，蝉不待秋鸣。气嗽因寒发，风痰欲雨生。病身无所用，唯解卜阴晴。	白居易	病中书事	三闲莺蝉气风病唯	五言律诗
北院人稀到，东窗事最偏。竹烟行灶上，石壁卧房前。性拙身多暇，心慵事少缘。还如病居士，唯置一床眠。	白居易	北院	北东竹石性心还唯	五言律诗
五十钱唐守，应为送老官。滥蒙辞客爱，犹作近臣看。凿落愁须饮，琵琶闷遣弹。白头虽强醉，不似少年欢。	白居易	酬周协律	五应滥犹凿琵白不	五言律诗
新篇日日成，不是爱声名。旧句时时改，无妨悦性情。但令长守郡，不觉却归城。祗拟江湖上，吟哦过一生。	白居易	诗解	新不旧无但不祗吟	五言律诗
锡杖登高寺，香炉忆旧峰。偶来舟不系，忽去鸟无踪。岂要留离偈，宁劳动别容。与师俱是梦，梦里暂相逢。	白居易	天竺寺送坚上人归庐山	锡香偶忽岂宁与梦	五言律诗
耆老遮归路，壶浆满别筵。甘棠无一树，那得泪潸然。税重多贫户，农饥足旱田。唯留一湖水，与汝救凶年。	白居易	别州民	耆壶甘那税农唯与	五言律诗
三十年前路，孤舟重往还。绕身新眷属，举目旧乡关。事去唯留水，人非但见山。啼襟与愁鬓，此日两成斑。	白居易	汴河路有感	三孤绕举事人啼此	五言律诗
别业埇城北，抛来二十春。改移新径路，变换旧村邻。有税田畴薄，无官弟侄贫。田园何用问，强半属他人。	白居易	埇桥旧业	别抛改变有无田强	五言律诗
汴河无景思，秋日又凄凄。地薄桑麻瘦，村贫屋舍低。早苗多间草，浊水半和泥。最是萧条处，茅城驿向西。	白居易	茅城驿	汴秋地村早浊最茅	五言律诗
决决涌岩穴，溅溅出洞门。向东应入海，从此不归源。似叶飘辞树，如云断别根。吾身亦如此，何日返乡园。	白居易	途中题山泉	决溅向从似如吾何	五言律诗
本性好丝桐，尘机闻即空。一声来耳里，万事离心中。清畅堪销疾，恬和好养蒙。尤宜听三乐，安慰白头翁。	白居易	好听琴	本尘一万清恬尤安	五言律诗
酒醒闲独步，小院夜深凉。一领新秋簟，三间明月廊。未收残盏杓，初换热衣裳。好是幽眠处，松阴六尺床。	白居易	小院酒醒	酒小一三未初好松	五言律诗
烟景澹蒙蒙，池边微有风。觉寒蛬近壁，知瞑鹤归笼。长貌随年改，衰情与物同。夜来霜厚薄，梨叶半低红。	白居易	秋晚	烟池觉知长衰夜梨	五言律诗
别来王阁老，三岁似须臾。鬓上斑多少，杯前兴有无。官从分紧慢，情莫问荣枯。许入朱门否，篮舆一病夫。	白居易	河南王尹初到以诗代书先问	别三鬓杯官情许篮	五言律诗
小竹围庭匝，平池与砌连。闲多临水坐，老爱向阳眠。营役抛身外，幽奇送枕前。谁家卧床脚，解系钓鱼船。	白居易	临池闲卧	小平闲老营幽谁解	五言律诗
天禄阁门开，甘泉侍从回。图书皆帝籍，寮友尽仙才。骑省通中掖，龙楼隔上台。犹怜病宫相，诗寄洛阳来。	白居易	病中辱张常侍题集贤院诗因	天甘图寮骑龙犹诗	五言律诗
暖阁春初入，温炉兴稍阑。晚风犹冷在，夜火且留看。独宿相依久，多情欲别难。谁能共天语，长遣四时寒。	白居易	别春炉	暖温晚夜独多谁长	五言律诗
弊宅须重葺，贫家乏羡财。桥凭川守造，树倩府僚栽。朱板新犹湿，红英暖渐开。仍期更携酒，倚槛看花来。	白居易	题新居呈王尹兼简府中三掾	弊贫桥树朱红仍倚	五言律诗
闲绕洛阳城，无人知姓名。病乘篮轝出，老着茜衫行。处处花相引，时时酒一倾。借君溪阁上，醉咏两三声。	白居易	城东闲行因题尉迟司业水阁	闲无病老处时借醉	五言律诗
孟夏爱吾庐，陶潜语不虚。花樽飘落酒，风案展开书。邻女偷新果，家童漉小鱼。不知皇甫七，池上兴何如。	白居易	寄皇甫七	孟陶花风邻家不池	五言律诗
乱雪千花落，新丝两鬓生。老除吴郡守，春别洛阳城。江上今重去，城东更一行。别花何用伴，劝酒有残莺。	白居易	除苏州刺史别洛城东花	乱新老春江城别劝	五言律诗
鸟栖鱼不动，月照夜江深。身外都无事，舟中只有琴。七弦为益友，两耳是知音。心静即声淡，其间无古今。	白居易	船夜援琴	鸟月身舟七两心其	五言律诗
淮水东南阔，无风渡亦难。孤烟生乍直，远树望多圆。春浪棹声急，夕阳帆影残。清流宜映月，今夜重吟看。	白居易	渡淮	淮无孤远春夕清今	五言律诗
经旬不饮酒，逾月未闻歌。岂是风情少，其如尘事多。虎丘惭客问，娃馆妒人过。莫笑笼中鹤，相看去几何。	白居易	题笼鹤	经逾岂其虎娃莫相	五言律诗
荷芰绿参差，新秋水满池。早凉生北槛，残照下东篱。露饱蝉声懒，风干柳意衰。过潘二十岁，何必更愁悲。	白居易	池上早秋	荷新早残露风过何	五言律诗
风琴秋拂匣，月户夜开关。荣启先生乐，姑苏太守闲。传声千古后，得意一时间。却怪钟期耳，唯听水与山。	白居易	郡中夜听李山人弹三乐	风月荣姑传得却唯	五言律诗
露坠萎花槿，风吹败叶荷。老心欢乐少，秋眼感伤多。芳岁今如此，衰翁可奈何。犹应不如醉，试遣唤笙歌。	白居易	唤笙歌	露风老秋芳衰犹试	五言律诗
岂独年相迫，兼为病所侵。春来痰气动，老去嗽声深。眼暗犹操笔，头斑未挂簪。因循过日月，真是俗人心。	白居易	自叹	岂兼春老眼头因真	五言律诗
足伤遭马坠，腰重倩人擡。秪合窗间卧，何由花下来。坐依桃叶枝，行呷地黄杯。强出非他意，东风落尽梅。	白居易	马坠强出赠同座	足腰秪何坐行强东	五言律诗
红杏初生叶，青梅已缀枝。阑珊花落后，寂寞酒醒时。坐闷低眉久，行慵举足迟。少年君莫怪，头白自应知。	白居易	偶作	红青阑寂坐行少头	五言律诗
林下春将尽，池边日半斜。樱桃落砌颗，夜合隔帘花。尝酒留闲客，行茶使小娃。残杯劝不饮，留醉向谁家。	白居易	春尽劝客酒	林池樱夜尝行残留	五言律诗
红紫共纷纷，祗承老使君。移舟木兰棹，行酒石榴裙。水色窗窗见，花香院院闻。恋他官舍住，双鬓白如云。	白居易	官宅	红祗移行水花恋双	五言律诗
日觉双眸暗，年惊两鬓苍。病应无处避，老更不宜忙。徇俗心情少，休官道理长。今秋归去定，何必重思量。	白居易	重咏	日年病老徇休今何	五言律诗
好是清凉地，都无系绊身。晚晴宜野寺，秋景属闲人。净石堪敷坐，寒泉可濯巾。自惭容鬓上，犹带郡庭尘。	白居易	题报恩寺	好都晚秋净寒自犹	五言律诗
自开山寺路，水陆往来频。银勒牵骄马，花船载丽人。芰荷生欲遍，桃李种仍新。好住湖堤上，长留一道春。	白居易	武丘寺路	自水银花芰桃好长	五言律诗
风转云头敛，烟销水面开。晴虹桥影出，秋雁橹声来。郡静官初罢，乡遥信未回。明朝是重九，谁劝菊花杯。	白居易	河亭晴望	风烟晴秋郡乡明谁	五言律诗
酒助疏顽性，琴资缓慢情。有慵将送老，无智可劳生。忽忽忘机坐，伥伥任运行。家乡安处是，那独在神京。	白居易	江上对酒二首一	酒琴有无忽伥家那	五言律诗
久贮沧浪意，初辞桎梏身。昏昏常带酒，默默不应人。坐稳便箕踞，眠多爱欠伸。客来存礼数，始着白纶巾。	白居易	江上对酒二首二	久初昏默坐眠客始	五言律诗
何事出长洲，连宵饮不休。醒应难作别，欢渐少于愁。灯火穿村市，笙歌上驿楼。何言五十里，已不属苏州。	白居易	望亭驿酬别周判官	何连醒欢灯笙何已	五言律诗
但要前尘减，无妨外相同。虽过酒肆上，不离道场中。弦管声非实，花钿色是空。何人知此义，唯有净名翁。	白居易	酒筵上荅张居士	但无虽不弦花何唯	五言律诗
腕软拨头轻，新教略略成。四弦千遍语，一曲万重情。法向师边得，能从意上生。莫欺江外手，别是一家声。	白居易	听琵琶妓弹略略	腕新四一法能莫别	五言律诗
边角两三枝，霜天陇上儿。望乡相并立，向月一时吹。战马头皆举，征人手尽垂。呜呜三奏罢，城上展旌旗。	白居易	赋得边城角	边霜望向战征呜城	五言律诗
烟翠三秋色，波涛万古痕。削成青玉片，截断碧云根。风气通岩穴，苔文护洞门。三峰具体小，应是华山孙。	白居易	太湖石	烟波削截风苔三应	五言律诗
林院无情绪，经春不一开。杨花飞作穗，榆荚落成堆。壮气从中减，流年逐后催。只应如过客，病去老迎来。	白居易	南院	林经杨榆壮流只病	五言律诗
步月怜清景，眠松爱绿阴。早年诗思苦，晚岁道情深。夜学禅多坐，秋牵兴暂吟。悠然两事外，无处更留心。	白居易	闲咏	步眠早晚夜秋悠无	五言律诗
置心思虑外，灭迹是非间。约俸为生计，随官换往还。耳烦闻晓角，眼醒见秋山。赖此松檐下，朝回半日闲。	白居易	松斋偶兴	置灭约随耳眼赖朝	五言律诗
松寂风初定，琴清夜欲阑。偶因群动息，试拨一声看。寡鹤当徽怨，秋泉应指寒。惭君此倾听，本不为君弹。	白居易	松下琴赠客	松琴偶试寡秋惭本	五言律诗
晨起秋斋冷，萧条称病容。清风两窗竹，白露一庭松。阮籍谋身拙，嵇康向事慵。生涯别有处，浩气在心胸。	白居易	秋斋	晨萧清白阮嵇生浩	五言律诗
懒钝尤知命，幽栖渐得朋。门闲无谒客，室静有禅僧。炉向初冬火，笼停半夜灯。忧劳缘智巧，自喜百无能。	白居易	与僧智如夜话	懒幽门室炉笼忧自	五言律诗
急景流如箭，凄风利似刀。暝催鸡翅敛，寒束树枝高。缩水浓和酒，加绵厚絮袍。可怜冬计毕，煖卧醉陶陶。	白居易	晚寒	急凄暝寒缩加可煖	五言律诗
放杯书案上，枕臂火炉前。老爱寻思事，慵多取次眠。妻教卸乌帽，婢与展青毡。便是屏风样，何劳画古贤。	白居易	偶眠	放枕老慵妻婢便何	五言律诗
高居称君子，潇洒四无邻。丞相栋梁久，使君桃李新。凝情看丽句，驻步想清尘。况是寒天客，楼空无主人。	白居易	华城西北雉堞最高崔相公首	高潇丞使凝驻况楼	五言律诗
泉喷声如玉，潭澄色似空。练垂青嶂上，珠泻绿盆中。溜滴三秋雨，寒生六月风。何时此岩下，来作濯缨翁。	白居易	题喷玉泉	泉潭练珠溜寒何来	五言律诗
闲官兼慢使，著处易停轮。况欲逢新岁，仍初见故人。冒寒寻到洛，待煖始归秦。亦拟同携手，城东略看春。			闲著况仍冒待亦城	五言律诗
偶作关东使，重陪洛下游。病来从断酒，老去可禁愁。款曲偏青眼，蹉跎各白头。蓬山闲气味，依约似龙楼。	白居易	答苏庶子	偶重病老款蹉蓬依	五言律诗
携手池边月，开襟竹下风。驱愁知酒力，破睡见茶功。居处东西接，年颜老少同。能来为伴否，伊上作渔翁。	白居易	赠东邻王十三	携开驱破居年能伊	五言律诗
微雨洒园林，新晴好一寻。低风洗池面，斜日拆花心。暝助岚阴重，春添水色深。不如陶省事，犹抱有弦琴。	白居易	履道春居	微新低斜暝春不犹	五言律诗
几榻临池坐，轩车冒雪过。交亲致杯酒，童仆解笙歌。流岁行将晚，浮荣得几多。林泉应问我，不住意如何。	白居易	洛下诸客就宅相送偶题西亭	几轩交童流浮林不	五言律诗
好住旧林泉，回头一怅然。渐知吾潦倒，深愧尔留连。欲作栖云计，须营种黍钱。更容求一郡，不得亦归田。	白居易	答林泉	好回渐深欲须更不	五言律诗
左辖辍中台，门东委上才。彤襜经宿到，绛帐及春开。民望恳难夺，天心慈易回。那知不隔岁，重借寇恂来。	白居易	喜钱左丞再除华州以诗伸贺	左门彤绛民天那重	五言律诗
身外无羁束，心中少是非。被花留便住，逢酒醉方归。人事行时少，官曹入日稀。春寒游正好，稳马薄绵衣。	白居易	闲出	身心被逢人官春稳	五言律诗
警露声音好，冲天相貌殊。终宜向辽廓，不称在泥涂。白首劳为伴，朱门幸见呼。不知疏野性，解爱凤池无。	白居易	答裴相公乞鹤	警冲终不白朱不解	五言律诗
虚窗两丛竹，静室一炉香。门外红尘合，城中白日忙。无烦寻道士，不要学仙方。自有延年术，心闲岁月长。	白居易	北窗闲坐	虚静门城无不自心	五言律诗
从陕至东京，山低路渐平。风光四百里，车马十三程。花共垂鞭看，杯多并辔倾。笙歌与谈笑，随分自将行。	白居易	从陕至东京	从山风车花杯笙随	五言律诗
小宴追凉散，平桥步月回。笙歌归院落，灯火下楼台。残暑蝉催尽，新秋雁带来。将何迎睡兴，临卧举残杯。	白居易	宴散	小平笙灯残新将临	五言律诗
人定月胧明，香消枕簟清。翠屏遮烛影，红袖下帘声。坐久吟方罢，眠初梦未成。谁家教鹦鹉，故故语相惊。	白居易	人定	人香翠红坐眠谁故	五言律诗
袅袅凉风动，凄凄寒露零。兰衰花始白，荷破叶犹青。独立栖沙鹤，双飞照水萤。若为寥落境，仍值酒初醒。	白居易	池上	袅凄兰荷独双若仍	五言律诗
谷口谁家住，云扃锁竹泉。主人何处去，萝薜换貂蝉。籍在金闺内，班排玉扆前。诚知忆山水，归得是何年。	白居易	题崔常侍济源庄	谷云主萝籍班诚归	五言律诗
魏王堤下水，声似使君滩。惆怅回头听，踌蹰立马看。荡风波眼急，翻雪浪心寒。忆得瞿唐事，重吟行路难。	白居易	魏堤有怀	魏声惆踌荡翻忆重	五言律诗
柳暗长廊合，花深小院开。苍头铺锦褥，皓腕捧银杯。绣帽珠稠缀，香衫袖窄裁。将军拄球杖，看按柘枝来。	白居易	柘枝词	柳花苍皓绣香将看	五言律诗
竹马书薨岁，铜龙表葬时。永言窀穸事，全用少阳仪。寿夭由天命，哀荣出圣慈。恭闻褒赠诏，轸念在与夷。	白居易	赠悼怀太子挽歌辞二首一	竹铜永全寿哀恭轸	五言律诗
剪叶藩封早，承华册命尊。笙歌辞洛苑，风雪蔽梁园。卤簿凌霜宿，铭旌向月翻。宫寮不逮事，哭送出都门。	白居易	赠悼怀太子挽歌辞二首二	剪承笙风卤铭宫哭	五言律诗
过夏衣香润，迎秋簟色鲜。斜支花石枕，卧咏蘂珠篇。泥泞非游日，阴沉好睡天。能来同宿否，听雨对床眠。	白居易	雨中招张司业宿	过迎斜卧泥阴能听	五言律诗
竹院新晴夜，松窗未卧时。共琴为老伴，与月有秋期。玉轸临风久，金波出雾迟。幽音待清景，唯是我心知。	白居易	对琴待月	竹松共与玉金幽唯	五言律诗
黄叶聚墙角，青苔围柱根。被经霜后薄，镜遇雨来昏。半卷寒檐幕，斜开暖阁门。迎冬兼送老，只仰酒盈尊。	白居易	早寒	黄青被镜半斜迎只	五言律诗
遍览古今集，都无秋雪诗。阳春先唱后，阴岭未消时。草讶霜凝重，松疑鹤散迟。清光莫独占，亦对白云司。	白居易	和刘郎中望终南山秋雪	遍都阳阴草松清亦	五言律诗
城上归时晚，庭前宿处危。月明无叶树，霜滑有风枝。啼涩饥喉咽，飞低冻翅垂。画堂鹦鹉鸟，冷暖不相知。	白居易	相和歌辞乌夜啼	城庭月霜啼飞画冷	五言律诗
蝉发一声时，槐花带两枝。只应催我老，兼遣报君知。白发生头速，青云入手迟。无过一杯酒，相劝数开眉。	白居易	闻新蝉赠刘二十八	蝉槐只兼白青无相	五言律诗
有起皆因灭，无暌不暂同。从欢终作戚，转苦又成空。次第花生眼，须臾烛过风。更无寻觅处，鸟迹印空中。	白居易	观幻	有无从转次须更鸟	五言律诗
芳景多游客，衰翁独在家。肺伤妨饮酒，眼痛忌看花。寺路随江曲，宫墙夹道斜。羡君犹壮健，不枉度年华。	白居易	和刘郎中曲江春望见示	芳衰肺眼寺宫羡不	五言律诗
何处春深好，春深富贵家。马为中路鸟，妓作后庭花。罗绮驱论队，金银用断车。眼前何所苦，唯苦日西斜。	白居易	和春深二十首一	何春马妓罗金眼唯	五言律诗
何处春深好，春深贫贱家。荒凉三径草，冷落四邻花。奴困归佣力，妻愁出赁车。途穷平路险，举足剧褒斜。	白居易	和春深二十首二	何春荒冷奴妻途举	五言律诗
何处春深好，春深执政家。凤池添砚水，鸡树落衣花。诏借当衢宅，恩容上殿车。延英开对久，门与日西斜。	白居易	和春深二十首三	何春凤鸡诏恩延门	五言律诗
何处春深好，春深方镇家。通犀排带胯，瑞鹘勘袍花。飞絮冲球马，垂杨拂妓车。戎装拜春设，左握宝刀斜。	白居易	和春深二十首四	何春通瑞飞垂戎左	五言律诗
何处春深好，春深刺史家。阴繁棠布叶，岐秀麦分花。五疋鸣珂马，双轮画轼车。和风引行乐，叶叶隼旟斜。	白居易	和春深二十首五	何春阴岐五双和叶	五言律诗
何处春深好，春深学士家。凤书裁五色，马鬣剪三花。蜡炬开明火，银台赐物车。相逢不敢揖，彼此帽低斜。	白居易	和春深二十首六	何春凤马蜡银相彼	五言律诗
何处春深好，春深女学家。惯看温室树，饱识浴堂花。御印提随仗，香笺把下车。宋家宫样髻，一片绿云斜。	白居易	和春深二十首七	何春惯饱御香宋一	五言律诗
何处春深好，春深御史家。絮萦骢马尾，蝶绕绣衣花。破柱行持斧，埋轮立驻车。入班遥认得，鱼贯一行斜。	白居易	和春深二十首八	何春絮蝶破埋入鱼	五言律诗
何处春深好，春深迁客家。一杯寒食酒，万里故园花。炎瘴蒸如火，光阴走似车。为忧𫛳鸟至，只恐日光斜。	白居易	和春深二十首九	何春一万炎光为只	五言律诗
何处春深好，春深经业家。唯求太常第，不管曲江花。折桂名惭郄，收萤志慕车。官场泥补处，最怕寸阴斜。	白居易	和春深二十首十	何春唯不折收官最	五言律诗
何处春深好，春深隐士家。野衣裁薜叶，山饭晒松花。兰索纫幽珮，蒲轮驻软车。林间箕踞坐，白眼向人斜。	白居易	和春深二十首十一	何春野山兰蒲林白	五言律诗
何处春深好，春深渔父家。松湾随棹月，桃浦落船花。投饵移轻楫，牵轮转小车。萧萧芦叶里，风起钓丝斜。	白居易	和春深二十首十二	何春松桃投牵萧风	五言律诗
何处春深好，春深潮户家。涛翻三月雪，浪喷四时花。曳练驰千马，惊雷走万车。余波落何处，江转富阳斜。	白居易	和春深二十首十三	何春涛浪曳惊余江	五言律诗
何处春深好，春深痛饮家。十分杯里物，五色眼前花。𫗦歠眠糟瓮，流涎见曲车。中山一沉醉，千度日西斜。	白居易	和春深二十首十四	何春十五𫗦流中千	五言律诗
何处春深好，春深上巳家。兰亭席上酒，曲洛岸边花。弄水游童棹，湔裾小妇车。齐桡争渡处，一匹锦标斜。	白居易	和春深二十首十五	何春兰曲弄湔齐一	五言律诗
何处春深好，春深寒食家。玲珑镂鸡子，宛转彩球花。碧草追游骑，红尘拜扫车。秋千细腰女，摇曳逐风斜。	白居易	和春深二十首十六	何春玲宛碧红秋摇	五言律诗
何处春深好，春深博弈家。一先争破眼，六聚鬬成花。鼓应投壶马，兵冲象戏车。弹碁局上事，最妙是长斜。	白居易	和春深二十首十七	何春一六鼓兵弹最	五言律诗
何处春深好，春深嫁女家。紫排襦上雉，黄踮鬓边花。转烛初移障，鸣环欲上车。青衣传毡褥，锦绣一条斜。	白居易	和春深二十首十八	何春紫黄转鸣青锦	五言律诗
何处春深好，春深娶妇家。两行笼里烛，一树扇间花。宾拜登华席，亲迎障幰车。催妆诗未了，星斗渐倾斜。	白居易	和春深二十首十九	何春两一宾亲催星	五言律诗
何处春深好，春深妓女家。眉欺杨柳叶，裙妒石榴花。兰麝熏行被，金铜钉坐车。杭州苏小小，人道最夭斜。	白居易	和春深二十首二十	何春眉裙兰金杭人	五言律诗
我有白头戒，闻于韩侍郎。老多忧活计，病更恋班行。矍铄夸身健，周遮说话长。不知吾免否，两鬓已成霜。	白居易	老戒	我闻老病矍周不两	五言律诗
夜来风雨急，无复旧花林。枝上三分落，园中二寸深。日斜啼鸟思，春尽老人心。莫怪添杯饮，情多酒不禁。	白居易	惜落花	夜无枝园日春莫情	五言律诗
夕照红于烧，晴空碧胜蓝。兽形云不一，弓势月初三。雁思来天北，砧愁满水南。萧条秋气味，未老已深谙。	白居易	秋思	夕晴兽弓雁砧萧未	五言律诗
碧簟绛纱帐，夜凉风景清。病闻和药气，渴听碾茶声。露竹偷灯影，烟松护月明。何言千里隔，秋思一时生。	白居易	酬梦得秋夕不寐见寄	碧夜病渴露烟何秋	五言律诗
齿发各蹉跎，疏慵与病和。爱花心在否，见酒兴如何。年长风情少，官高俗虑多。几时红烛下，闻唱竹枝歌。	白居易	忆梦得	齿疏爱见年官几闻	五言律诗
春黛双蛾嫩，秋蓬两鬓侵。谋欢身太晚，恨老意弥深。薄解灯前舞，尤能酒后吟。花丛便不入，犹自未甘心。	白居易	赠同座	春秋谋恨薄尤花犹	五言律诗
宅院小墙庳，坊门踮榜迟。旧恩惭自薄，前事悔难追。笼鸟无常主，风花不恋枝。今宵在何处，唯有月明知。	白居易	失婢	宅坊旧前笼风今唯	五言律诗
驿吏引藤轝，家童开竹扉。往时多暂住，今日是长归。眼下有衣食，耳边无是非。不论贫与富，饮水亦应肥。	白居易	归履道宅	驿家往今眼耳不饮	五言律诗
但有闲销日，都无事系怀。朝眠因客起，午饭伴僧斋。树合阴交户，池分水夹阶。就中今夜好，风月似江淮。	白居易	咏闲	但都朝午树池就风	五言律诗
里巷多通水，林园尽不扃。松身为外户，池面是中庭。元氏诗三帙，陈家酒一瓶。醉来狂发咏，邻女暎篱听。	白居易	偶吟	里林松池元陈醉邻	五言律诗
开缄思浩然，独咏晚风前。人貌非前日，蝉声似去年。槐花新雨后，柳影欲秋天。听罢无他计，相思又一篇。	白居易	荅梦得闻蝉见寄	开独人蝉槐柳听相	五言律诗
老宜官冷静，贫赖俸优饶。热月无堆案，寒天不趁朝。傍看应寂寞，自觉甚逍遥。徒对盈尊酒，兼无愁可销。	白居易	自题	老贫热寒傍自徒兼	五言律诗
御热蕉衣健，扶羸竹杖轻。诵经凭槛立，散药绕廊行。暝槿无风落，秋虫欲雨鸣。身闲当将息，病亦有心情。	白居易	偶咏	御扶诵散暝秋身病	五言律诗
张翰一杯酒，荣期三乐歌。聪明伤混沌，烦恼污头陁。簟冷秋生早，堦闲日上多。近来门更静，无雀可张罗。	白居易	偶作	张荣聪烦簟堦近无	五言律诗
照水容虽老，登山力未衰。欲眠先命酒，暂歇亦吟诗。且喜身无缚，终惭鬓有丝。回头语闲伴，闲校十年迟。	白居易	游平原赠晦叔	照登欲暂且终回闲	五言律诗
何处难忘酒，长安喜气新。初登高第后，乍作好官人。省壁明张榜，朝衣稳称身。此时无一盏，争奈帝城春。	白居易	劝酒十四首何处难忘酒七	何长初乍省朝此争	五言律诗
何处难忘酒，天涯话旧情。青云俱不达，白发递相惊。二十年前别，三千里外行。此时无一盏，何以叙平生。	白居易	劝酒十四首何处难忘酒七	何天青白二三此何	五言律诗
何处难忘酒，朱门羡少年。春分花发后，寒食月明前。小院回罗绮，深房理管弦。此时无一盏，争过艳阳天。	白居易	劝酒十四首何处难忘酒七	何朱春寒小深此争	五言律诗
何处难忘酒，霜庭老病翁。暗声啼蟋蟀，干叶落梧桐。鬓为愁先白，颜因醉暂红。此时无一盏，何计奈秋风。	白居易	劝酒十四首何处难忘酒七	何霜暗干鬓颜此何	五言律诗
何处难忘酒，军功第一高。还乡随露布，半路授旌旄。玉柱剥葱手，金章烂椹袍。此时无一盏，何以骋雄豪。	白居易	劝酒十四首何处难忘酒七	何军还半玉金此何	五言律诗
何处难忘酒，青门送别多。敛襟收涕泪，簇马听笙歌。烟树灞陵岸，风尘长乐坡。此时无一盏，争奈去留何。	白居易	劝酒十四首何处难忘酒七	何青敛簇烟风此争	五言律诗
何处难忘酒，逐臣归故园。赦书逢驿骑，贺客出都门。半面瘴烟色，满衫乡泪痕。此时无一盏，何物可招魂。	白居易	劝酒十四首何处难忘酒七	何逐赦贺半满此何	五言律诗
莫隐深山去，君应到自嫌。齿伤朝水冷，貌苦夜霜严。渔去风生浦，樵归雪满岩。不如来饮酒，相对醉厌厌。	白居易	劝酒十四首不如来饮酒七	莫君齿貌渔樵不相	五言律诗
莫作农夫去，君应见自愁。迎春犂瘦地，趁晚𫗪羸牛。数被官加税，稀逢岁有秋。不如来饮酒，相伴醉悠悠。	白居易	劝酒十四首不如来饮酒七	莫君迎趁数稀不相	五言律诗
莫作商人去，恓惶君未谙。雪霜行塞北，风水宿江南。藏镪百千万，沉舟十二三。不如来饮酒，仰面醉酣酣。	白居易	劝酒十四首不如来饮酒七	莫恓雪风藏沉不仰	五言律诗
莫事长征去，辛勤难具论。何曾画麟阁，祗是老辕门。虮虱衣中物，刀枪面上痕。不如来饮酒，合眼醉昏昏。	白居易	劝酒十四首不如来饮酒七	莫辛何祗虮刀不合	五言律诗
莫学长生去，仙方悮杀君。那将薤上露，拟待鹤边云。矻矻皆烧药，累累尽作坟。不如来饮酒，闲坐醉醺醺。	白居易	劝酒十四首不如来饮酒七	莫仙那拟矻累不闲	五言律诗
莫上青云去，青云足爱憎。自贤夸智慧，相𫄙鬬功能。鱼烂缘吞饵，蛾燋为扑灯。不如来饮酒，任性醉腾腾。	白居易	劝酒十四首不如来饮酒七	莫青自相鱼蛾不任	五言律诗
莫入红尘去，令人心力劳。相争两蜗角，所得一牛毛。且灭嗔中火，休磨笑里刀。不如来饮酒，稳卧醉陶陶。	白居易	劝酒十四首不如来饮酒七	莫令相所且休不稳	五言律诗
见月连宵坐，闻风尽日眠。室香罗药气，笼煖焙茶烟。鹤啄新晴地，鸡栖薄暮天。自看淘酒米，倚杖小池前。	白居易	即事	见闻室笼鹤鸡自倚	五言律诗
何处春先到，桥东水北亭。冻花开未得，冷酒酌难醒。就日移轻榻，遮风展小屏。不劳人劝醉，莺语渐丁宁。	白居易	何处春先到	何桥冻冷就遮不莺	五言律诗
双刹夹虚空，缘云一径通。似从忉利下，如过剑门中。灯火光初合，笙歌曲未终。可怜狮子座，舁出净名翁。	白居易	夜从法王寺下归岳寺	双缘似如灯笙可舁	五言律诗
寒山十月旦，霜叶一时新。似烧非因火，如花不待春。连行排绛帐，乱落剪红巾。解驻篮轝看，风前唯两人。	白居易	和杜录事题红叶	寒霜似如连乱解风	五言律诗
年来私自问，何故不归京。佩玉腰无力，看花眼不明。老慵难发遣，春病易滋生。赖有弹琴女，时时听一声。	白居易	自问	年何佩看老春赖时	五言律诗
起晚怜春暖，归迟爱月明。放慵长饱睡，闻健且闲行。北阙停朝簿，西方入社名。唯吟一句偈，无念是无生。	白居易	晚起	起归放闻北西唯无	五言律诗
新竹夹平流，新荷拂小舟。众皆嫌好拙，谁肯伴闲游。客为忙多去，僧因饭暂留。独怜韦处士，尽日共悠悠。	白居易	池上赠韦山人	新新众谁客僧独尽	五言律诗
老眼花前暗，春衣雨后寒。旧诗多忘却，新酒且尝看。拙定于身稳，慵应趁伴难。渐销名利想，无梦到长安。	白居易	无梦	老春旧新拙慵渐无	五言律诗
小潭澄见底，闲客坐开襟。借问不流水，何如无念心。彼惟清且浅，此乃寂而深。是义谁能荅，明朝问道林。	白居易	对小潭寄远上人	小闲借何彼此是明	五言律诗
留司老宾客，春尽兴如何。官寺行香少，僧房寄宿多。闲倾一盏酒，醉听两声歌。忆得陶潜语，羲皇无以过。	白居易	闲吟二首一	留春官僧闲醉忆羲	五言律诗
闲游来早晚，已得一周年。嵩洛供云水，朝廷乞俸钱。长歌时独酌，饱食后安眠。闻道山榴发，明朝向玉泉。	白居易	闲吟二首二	闲已嵩朝长饱闻明	五言律诗
云树玉泉寺，肩舁半日程。更无人作伴，祗共酒同行。新叶千万影，残莺三两声。闲游竟未足，春尽有余情。	白居易	独游玉泉寺	云肩更祗新残闲春	五言律诗
头痛汗盈巾，连宵复达晨。不堪逢苦热，犹赖是闲人。朝客应烦倦，农夫更苦辛。始惭当此日，得作自由身。	白居易	苦热	头连不犹朝农始得	五言律诗
何以销烦暑，端居一院中。眼前无长物，窗下有清风。热散由心静，凉生为室空。此时身自得，难更与人同。	白居易	销暑	何端眼窗热凉此难	五言律诗
出作行香客，归如坐夏僧。床前双草屦，檐下一纱灯。珮委腰无力，冠欹发不胜。鸾台龙尾道，合尽少年登。	白居易	行香归	出归床檐珮冠鸾合	五言律诗
奔走朝行内，栖迟林墅间。多因病后退，少及健时还。斑白霜侵鬓，苍黄日下山。闲忙俱过日，忙挍不如闲。	白居易	闲忙	奔栖多少斑苍闲忙	五言律诗
西风来几日，一叶已先飞。新霁乘轻屐，初凉换熟衣。浅渠销慢水，疏竹漏斜晖。薄暮青苔巷，家童引鹤归。	白居易	西风	西一新初浅疏薄家	五言律诗
午时乘兴出，薄暮未能还。高上烟中阁，平看雪后山。委形群动里，任性一生间。洛下多闲客，其中我最闲。	白居易	登天宫阁	午薄高平委任洛其	五言律诗
志业过玄晏，词华似祢衡。多才非福禄，薄命是聪明。不得人间寿，还留身后名。涉江文一首，便可敌公卿。	白居易	哭皇甫七郎中	志词多薄不还涉便	五言律诗
归来二周岁，二岁似须臾。池藕重生叶，林鸦再引雏。时丰实仓廪，春暖葺庖厨。更作三年计，三年身健无。	白居易	归来二周岁	归二池林时春更三	五言律诗
香火多相对，荤腥久不尝。黄耆数匙粥，赤箭一瓯汤。厚俸将何用，闲居不可忘。明年官满后，拟买雪堆庄。	白居易	斋居	香荤黄赤厚闲明拟	五言律诗
因下疏为沼，随高筑作台。龙门分水入，金谷取花栽。绕岸行初匝，凭轩立未回。园西有池位，留与后人开。	白居易	重修府西水亭院	因随龙金绕凭园留	五言律诗
老尹醉醺醺，来随年少群。不忧头似雪，但喜稼如云。岁望千箱积，秋怜五谷分。何人知帝力，尧舜正为君。	白居易	与诸公同出城观稼	老来不但岁秋何尧	五言律诗
职与才相背，心将口自言。磨铅教切玉，驱鹤遣乘轩。只合居岩窟，何因入府门。年终若无替，转恐负君恩。	白居易	岁暮言怀	职心磨驱只何年转	五言律诗
残暑昼犹长，早凉秋尚嫩。露荷散清香，风竹含疏韵。幽闲竟日卧，衰病无人问。薄暮宅门前，槐花深一寸。	白居易	秋凉闲卧	残早露风幽衰薄槐	五言律诗
八年三月晦，山梨花满枝。龙门水西寺，夜与远公期。晏坐自相对，密语谁得知。前后际断处，一念不生时。	白居易	神照禅师同宿	八山龙夜晏密前一	五言律诗
西亭晚寂寞，莺散柳阴繁。水户帘不卷，风床席自翻。忽闻车马客，来访蓬蒿门。况是张常侍，安得不开尊。	白居易	张常侍相访	西莺水风忽来况安	五言律诗
青衣报平旦，呼我起盥栉。今早天气寒，郎君应不出。又无宾客至，何以销闲日。已向微阳前，煖酒开诗帙。	白居易	懒放二首呈刘梦得吴方之	青呼今郎又何已煖	五言律诗
朝怜一床日，暮爱一炉火。床暖日高眠，炉温夜深坐。雀罗门懒出，鹤发头慵裹。除却刘与吴，何人来问我。	白居易	懒放二首呈刘梦得吴方之	朝暮床炉雀鹤除何	五言律诗
池馆清且幽，高怀亦如此。有时帘动风，尽日桥照水。静将鹤为伴，闲与云相似。何必学留侯，崎岖觅松子。	白居易	和裴侍中南园静兴见示	池高有尽静闲何崎	五言律诗
早起上肩舁，一杯平旦醉。晚憩下肩舁，一觉残春睡。身不经营物，心不思量事。但恐绮与里，只如吾气味。	白居易	途中作	早一晚一身心但只	五言律诗
新树低如帐，小台平似掌。六尺白藤床，一茎青竹杖。风飘竹皮落，苔印鹤迹上。幽境与谁同，闲人自来往。	白居易	小台	新小六一风苔幽闲	五言律诗
开襟何处好，竹下池边地。余热体犹烦，早凉风有味。黄萎槐蘂结，红破莲芳坠。无奈每年秋，先来入衰思。	白居易	开襟	开竹余早黄红无先	五言律诗
汲泉洒小台，台上无纤埃。解带面西坐，轻襟随风开。晚凉闲兴动，忆同倾一杯。月明候柴户，藜杖何时来。	白居易	小台晚坐忆梦得	汲台解轻晚忆月藜	五言律诗
鬓毛霜一色，光景水争流。易过唯冬日，难销是老愁。香开绿蚁酒，煖拥褐绫裘。已共崔君约，尊前倒即休。	白居易	六年冬暮赠崔常侍晦叔	鬓光易难香煖已尊	五言律诗
潦倒守三川，因循涉四年。推诚废钩距，示耻用蒲鞭。以此称公事，将何销俸钱。虽非好官职，岁久亦妨贤。	白居易	七年春题府厅	潦因推示以将虽岁	五言律诗
身慵难勉强，性拙易迟回。布被辰时起，柴门午后开。忙驱能者去，闲逐钝人来。自喜谁能会，无才胜有才。	白居易	自喜	身性布柴忙闲自无	五言律诗
无嗟别青琐，且喜拥朱轮。五十得三品，百千无一人。须勤念黎庶，莫苦忆交亲。此外无过醉，毗陵何限春。	白居易	送杨八给事赴常州	无且五百须莫此毗	五言律诗
把酒思闲事，春愁谁最深。乞钱羁客面，落第举人心。月下低眉立，灯前抱膝吟。凭君劝一醉，胜与万黄金。	白居易	把酒思闲事二首一	把春乞落月灯凭胜	五言律诗
把酒思闲事，春娇何处多。试鞍新白马，弄镜小青娥。掌上初教舞，花前欲按歌。凭君劝一醉，劝了问如何。	白居易	把酒思闲事二首二	把春试弄掌花凭劝	五言律诗
幸免非常病，甘当本分衰。眼昏灯最觉，腰瘦带先知。树叶霜红日，髭须雪白时。悲愁缘欲老，老过却无悲。	白居易	荅梦得秋日书怀见寄	幸甘眼腰树髭悲老	五言律诗
南国碧云客，东京白首翁。松江初有月，伊水正无风。远思两乡断，清光千里同。不知娃馆上，何似石楼中。	白居易	荅梦得八月十五日夜玩月见	南东松伊远清不何	五言律诗
起戴乌纱帽，行披白布裘。炉温先煖酒，手冷未梳头。早起烟霜白，初寒鸟雀愁。诗成遣谁和，还是寄苏州。	白居易	初冬早起寄梦得	起行炉手早初诗还	五言律诗
老鹤风姿异，衰翁诗思深。素毛如我鬓，丹顶似君心。松际雪相映，鸡群尘不侵。殷勤远来意，一只重千金。	白居易	刘苏州以华亭一鹤远寄以诗	老衰素丹松鸡殷一	五言律诗
自笑营闲事，从朝到日斜。浇畦引泉脉，扫径避兰芽。暖变墙衣色，晴催木笔花。桃根知酒渴，晚送一瓯茶。	白居易	营闲事	自从浇扫暖晴桃晚	五言律诗
老思不禁春，风光照眼新。花房红鸟觜，池浪碧鱼鳞。倚棹谁为伴，持杯自问身。心情多少在，六十二三人。	白居易	感春	老风花池倚持心六	五言律诗
柳老香丝宛，荷新钿扇圆。残春深树里，斜日小楼前。醉遣收杯杓，闲听理管弦。池边更无事，看补采莲船。	白居易	池边	柳荷残斜醉闲池看	五言律诗
东归多旅恨，西上少知音。寒食看花眼，春风落日心。百忧当二月，一醉直千金。到处公卿席，无辞酒盏深。	白居易	送常秀才下第东归	东西寒春百一到无	五言律诗
手里一杯满，心中百事休。春应唯仰醉，老更不禁愁。弄水回船尾，寻花信马头。眼看筋力减，游得且须游。	白居易	且游	手心春老弄寻眼游	五言律诗
弱柳缘堤种，虚亭压水开。条疑逐风去，波欲上阶来。翠羽偷鱼入，红腰学舞回。春愁正无绪，争不尽残杯。	白居易	题王家庄临水柳亭	弱虚条波翠红春争	五言律诗
夏早日初长，南风草木香。肩舆颇平稳，涧路甚清凉。紫蕨行看采，青梅旋摘尝。疗饥兼解渴，一盏冷云浆。	白居易	早夏游平原回	夏南肩涧紫青疗一	五言律诗
野寺经三宿，都城复一还。家仍念婚嫁，身尚系官班。萧洒秋临水，沉吟晚下山。长闲犹未得，逐日且偷闲。	白居易	宿天竺寺回	野都家身萧沉长逐	五言律诗
薄食当斋戒，散班同隐沦。佛容为弟子，天许作闲人。唯置床临水，都无物近身。清风散发卧，兼不要纱巾。	白居易	闲卧	薄散佛天唯都清兼	五言律诗
过得炎蒸月，尤宜老病身。衣裳朝不润，枕簟夜相亲。楼月纤纤早，波风袅袅新。光阴与时节，先感是诗人。	白居易	新秋喜凉	过尤衣枕楼波光先	五言律诗
移晚校一月，花迟过半年。红开杪秋日，翠合欲昏天。白露滴未死，凉风吹更鲜。后时谁肯顾，唯我与君怜。	白居易	对晚开夜合花赠皇甫郎中	移花红翠白凉后唯	五言律诗
箕颍千年后，唯君得古风。位留丹陛上，身入白云中。躁静心相背，高低迹不同。笼鸡与梁燕，不信有冥鸿。	白居易	题赠平泉韦征君拾遗	箕唯位身躁高笼不	五言律诗
老去愧妻儿，冬来有劝词。煖寒从饮酒，冲冷少吟诗。战胜心还壮，斋勤体校羸。由来世间法，损益合相随。	白居易	老去	老冬煖冲战斋由损	五言律诗
霜繁脆庭柳，风利剪池荷。月色晓弥苦，鸟声寒更多。秋怀久寥落，冬计又如何。一瓮新醅酒，萍浮春水波。	白居易	冬初酒熟二首一	霜风月鸟秋冬一萍	五言律诗
酒熟无客来，因成独酌谣。人间老黄绮，地上散松乔。忽忽醒还醉，悠悠暮复朝。残年多少在，尽付此中销。	白居易	冬初酒熟二首二	酒因人地忽悠残尽	五言律诗
大斾拥金羁，书生得者稀。何劳问官职，岂不见光辉。赫赫人争看，翩翩马欲飞。不期前岁尹，驻节语依依。	白居易	路逢青州王大夫赴镇立马赠	大书何岂赫翩不驻	五言律诗
夜饮归常晚，朝眠起更迟。举头中酒后，引手索茶时。拂枕青长袖，欹簪白接䍠。宿酲无兴味，先是肺神知。	白居易	和杨同州寒食干坑会后闻杨	夜朝举引拂欹宿先	五言律诗
水色昏犹白，霞光暗渐无。风荷摇破扇，波月动连珠。蟋蟀啼相应，鸳鸯宿不孤。小童频报夜，归步尚踟蹰。	白居易	南塘暝兴	水霞风波蟋鸳小归	五言律诗
小宅里闾接，疏篱鸡犬通。渠分南巷水，窗借北家风。庾信园殊小，陶潜屋不丰。何劳问宽窄，宽窄在心中。	白居易	小宅	小疏渠窗庾陶何宽	五言律诗
新酒此时熟，故人何日来。自从金谷别，不见玉山颓。疏索柳花碗，寂寥荷叶杯。今冬问毡帐，雪里为谁开。	白居易	酒熟忆皇甫十	新故自不疏寂今雪	五言律诗
今日看嵩洛，回头叹世间。荣华急如水，忧患大于山。见苦方知乐，经忙始爱闲。未闻笼里鸟，飞出肯飞还。	白居易	看嵩洛有叹	今回荣忧见经未飞	五言律诗
软褥短屏风，昏昏醉卧翁。鼻香茶熟后，腰暖日阳中。伴老琴长在，迎春酒不空。可怜闲气味，唯欠与君同。	白居易	闲卧寄刘同州	软昏鼻腰伴迎可唯	五言律诗
闲倾残酒后，煖拥小炉时。舞看新翻曲，歌听自作词。鱼香肥泼火，饭细滑流匙。除却慵馋外，其余尽不知。	白居易	残酌晚餐	闲煖舞歌鱼饭除其	五言律诗
紫绶白髭须，同年二老夫。论心共牢落，见面且欢娱。酒好携来否，诗多记得无。应须为春草，五马少踟蹰。	白居易	喜见刘同州梦得	紫同论见酒诗应五	五言律诗
闻健朝朝出，乘春处处寻。天供闲日月，人借好园林。渐以狂为态，都无闷到心。平生身得所，未省似而今。	白居易	寻春题诸家园林	闻乘天人渐都平未	五言律诗
三十六峰晴，雪销岚翠生。月留三夜宿，春引四山行。远草初含色，寒禽未变声。东岩最高石，唯我有题名。	白居易	早春题少室东岩	三雪月春远寒东唯	五言律诗
老须为老计，老计在抽簪。山下初投足，人间久息心。乱藤遮石壁，绝涧护云林。若要深藏处，无如此处深。	白居易	香山下卜居	老老山人乱绝若无	五言律诗
莫讶家居窄，无嫌活计贫。只缘无长物，始得作闲人。青竹单床簟，乌纱独幅巾。其余皆称是，亦足奉吾身。	白居易	无长物	莫无只始青乌其亦	五言律诗
凉冷三秋夜，安闲一老翁。卧迟灯灭后，睡美雨声中。灰宿温瓶火，香添煖被笼。晓晴寒未起，霜叶满阶红。	白居易	秋雨夜眠	凉安卧睡灰香晓霜	五言律诗
水南秋一半，风景未萧条。皂盖回沙苑，蓝轝上洛桥。闲尝黄菊酒，醉唱紫芝谣。称意那劳问，请钱不早朝。	白居易	和令公问刘宾客归来称意无	水风皂蓝闲醉称请	五言律诗
焰细灯将尽，声遥漏正长。老人秋向火，小女夜缝裳。菊悴篱经雨，萍销水得霜。今冬煖寒酒，先拟共君尝。	白居易	酬梦得穷秋夜坐即事见寄	焰声老小菊萍今先	五言律诗
楚匠饶巧思，秦筝多好音。如能惠一面，何啻直双金。玉柱调须品，朱弦染要深。会教魔女弄，不动是禅心。	白居易	偶于维扬牛相公处觅得筝筝	楚秦如何玉朱会不	五言律诗
凄清冬夜景，摇落长年情。月带新霜色，砧和远雁声。暖怜炉火近，寒觉被衣轻。枕上酬佳句，诗成梦不成。	白居易	酬梦得霜夜对月见怀	凄摇月砧暖寒枕诗	五言律诗
新雪对新酒，忆同倾一杯。自然须访戴，不必待延枚。陈榻无辞解，袁门莫懒开。笙歌与谈笑，随事自将来。	白居易	雪中酒熟欲携访吴监先寄此	新忆自不陈袁笙随	五言律诗
春色有时尽，公门终日忙。两衙但不阙，一醉亦何妨。芳树花团雪，衰翁鬓扑霜。知君倚年少，未苦惜风光。	白居易	惜春赠李尹	春公两一芳衰知未	五言律诗
料合同惆怅，花残酒亦残。醉心忘老易，醒眼别春难。独出虽慵懒，相逢定喜欢。还携小蛮去，试觅老刘看。	白居易	晚春酒醒寻梦得	料花醉醒独相还试	五言律诗
白发逢秋王，丹砂见火空。不能留姹女，争免作衰翁。赖有杯中绿，能为面上红。少年心不远，只在半酣中。	白居易	烧药不成命酒独醉	白丹不争赖能少只	五言律诗
霜杀中庭草，冰生后院池。有风空动树，无叶可辞枝。十月苦长夜，百年强半时。新开一瓶酒，那得不相思。	白居易	冬夜对酒寄皇甫十	霜冰有无十百新那	五言律诗
衰翁岁除夜，对酒思悠然。草白经霜地，云黄欲雪天。醉依香枕坐，慵傍煖炉眠。洛下闲来久，明朝是十年。	白居易	岁除夜对酒	衰对草云醉慵洛明	五言律诗
病来知少客，谁可以为娱。日晏开门未，秋寒有酒无。自宜相慰问，何必待招呼。小疾无妨饮，还须挈一壶。	白居易	梦得卧病携酒相寻先以此寄	病谁日秋自何小还	五言律诗
钟乳三千两，金钗十二行。妒他心似火，欺我鬓如霜。慰老资歌笑，销愁仰酒浆。眼看狂不得，狂得且须狂。	白居易	酬思黯戏赠同用狂字	钟金妒欺慰销眼狂	五言律诗
暮齿忽将及，同心私自怜。渐衰宜减食，已喜更加年。紫绶行联袂，篮轝出比肩。与君同甲子，岁酒合谁先。	白居易	新岁赠梦得	暮同渐已紫篮与岁	五言律诗
漠漠复氛氛，东风散玉尘。明催竹窗晓，寒退柳园春。绿酝香堪忆，红炉暖可亲。忍心三两日，莫作破斋人。	白居易	酬皇甫十早春对雪见赠	漠东明寒绿红忍莫	五言律诗
野鹤一辞笼，虚舟长任风。送愁还闹处，移老入闲中。身更求何事，天将富此翁。此翁何处富，酒库不曾空。	白居易	自题酒库	野虚送移身天此酒	五言律诗
旧有潢污泊，今为白水塘。笙歌闻四面，楼阁在中央。春变烟波色，晴添树木光。龙泉信为美，莫忘午桥庄。	白居易	又和令公新开龙泉晋水二池	旧今笙楼春晴龙莫	五言律诗
新晴夏景好，复此池边地。烟树绿含滋，水风清有味。便成林下隐，都忘门前事。骑吏引归轩，始知身富贵。	白居易	奉和思黯相公雨后林园四韵	新复烟水便都骑始	五言律诗
夜来秋雨后，秋气飒然新。团扇先辞手，生衣不着身。更添砧引思，难与簟相亲。此境谁偏觉，贫闲老瘦人。	白居易	雨后秋凉	夜秋团生更难此贫	五言律诗
吾衰寡情趣，君病懒经过。其奈西楼上，新秋明月何。庭芜凄白露，池色澹金波。况是初长夜，东城砧杵多。	白居易	酬梦得早秋夜对月见寄	吾君其新庭池况东	五言律诗
须白面微红，醺醺半醉中。百年随手过，万事转头空。卧疾瘦居士，行歌狂老翁。仍闻好事者，将我画屏风。	白居易	自咏	须醺百万卧行仍将	五言律诗
洛城秋霁后，梵阁暮登时。此日风烟好，今秋节候迟。霞光红泛艳，树影碧参差。莫虑言归晚，牛家有宿期。	白居易	天宫阁秋晴晚望	洛梵此今霞树莫牛	五言律诗
霁月光如练，盈庭复满池。秋深无热后，夜浅未寒时。露叶团荒菊，风枝落病棃。相思懒相访，应是各年衰。	白居易	酬梦得暮秋晴夜对月相忆	霁盈秋夜露风相应	五言律诗
杜康能散闷，萱草解忘忧。借问萱逢杜，何如白见刘。老衰胜少夭，闲乐笑忙愁。试问同年内，何人得白头。	白居易	酬梦得比萱草见赠	杜萱借何老闲试何	五言律诗
苦乐心由我，穷通命任他。坐倾张翰酒，行唱接舆歌。荣盛傍看好，优闲自适多。知君能断事，胜负两如何。	白居易	问皇甫十	苦穷坐行荣优知胜	五言律诗
六十八衰翁，乘衰百疾攻。朽株难免蠹，空穴易来风。肘痹宜生柳，头旋剧转蓬。恬然不动处，虚白在胸中。	白居易	病中诗十五首初病风	六乘朽空肘头恬虚	五言律诗
梁王捐馆后，枚叟过门时。有泪人还泣，无情雪不知。台亭留尽在，宾客散何之。唯有萧条雁，时来下故池。	白居易	雪后过集贤裴令公旧宅有感	梁枚有无台宾唯时	五言律诗
暖卧摩绵褥，晨倾药酒螺。昏昏布裘底，病醉睡相和。末疾徒云尔，余年有几何。须知差与否，相去校无多。	白居易	酬梦得见喜疾瘳	暖晨昏病末余须相	五言律诗
缥缈巫山女，归来七八年。殷勤湘水曲，留在十三弦。苦调吟还出，深情咽不传。万重云水思，今夜月明前。	白居易	夜闻筝中弹潇湘送神曲感旧	缥归殷留苦深万今	五言律诗
想尔到边头，萧条正值秋。二年贫御史，八月古邠州。丝管闻虽乐，风沙见亦愁。望乡心若苦，不用数登楼。	白居易	见敏中初到邠宁秋日登城楼	想萧二八丝风望不	五言律诗
枕上惊新岁，花前念旧欢。是身老所逼，非意病相干。风月情犹在，杯觞兴渐阑。便休心未伏，更试一春看。	白居易	病入新正	枕花是非风杯便更	五言律诗
卧疾来早晚，悬悬将十旬。婢能寻本草，犬不吠医人。酒瓮全生醭，歌筵半委尘。风光还欲好，争向枕前春。	白居易	卧疾来早晚	卧悬婢犬酒歌风争	五言律诗
风痹宜和暖，春来脚较轻。莺留花下立，鹤引水边行。发少嫌巾重，颜衰讶镜明。不论亲与故，自亦昧平生。	白居易	春暖	风春莺鹤发颜不自	五言律诗
水积春塘晚，阴交夏木繁。舟船如野渡，篱落似江村。静拂琴床席，香开酒库门。慵闲无一事，时弄小娇孙。	白居易	池上早夏	水阴舟篱静香慵时	五言律诗
御宇恢皇化，传家叶至公。华夷臣妾内，尧舜弟兄中。制度移民俗，文章变国风。开成与贞观，实录事多同。	白居易	开成大行皇帝挽歌词四首奉	御传华尧制文开实	五言律诗
晏驾辞双阙，灵仪出九衢。上云归碧落，下席葬苍梧。蓂晚余尧历，龟新启夏图。三朝联棣萼，从古帝王无。	白居易	开成大行皇帝挽歌词四首奉	晏灵上下蓂龟三从	五言律诗
严恭七月礼，哀恸万人心。地感胜秋气，天愁结夕阴。鼎湖龙渐远，蒙汜日初沉。唯有云韶乐，长留治世音。	白居易	开成大行皇帝挽歌词四首奉	严哀地天鼎蒙唯长	五言律诗
畏景又加旱，火云殊未收。篱暄饥有雀，池涸渴无鸥。岸帻头仍痛，褰裳汗亦流。若为当此日，迁客向炎州。	白居易	早热	畏火篱池岸褰若迁	五言律诗
夜寒生酒思，晓雪引诗情。热饮一两盏，冷吟三五声。铺花怜地冻，销玉畏天晴。好拂乌巾出，宜披鹤氅行。	白居易	雪朝乘兴欲诣李司徒留守先	夜晓热冷铺销好宜	五言律诗
引棹寻池岸，移尊就菊丛。何言济川后，相访钓船中。白首故情在，青云往事空。同时六学士，五相一渔翁。	白居易	李留守相公见过池上泛舟举	引移何相白青同五	五言律诗
门有医来往，庭无客送迎。病销谈笑兴，老足叹嗟声。鹤伴临池立，人扶下砌行。脚疮春断酒，那得有心情。	白居易	病疮	门庭病老鹤人脚那	五言律诗
七十人难到，过三更较稀。占花租野寺，定酒典朝衣。趁醉春多出，贪欢夜未归。不知亲故口，道我是耶非。	白居易	问诸亲友	七过占定趁贪不道	五言律诗
婆娑放鸡犬，嬉戏任儿童。闲坐槐阴下，开襟向晚风。沤麻池水里，晒枣日阳中。人物何相称，居然田舍翁。	白居易	闲坐	婆嬉闲开沤晒人居	五言律诗
蟋蟀暮啾啾，光阴不少留。松檐半夜雨，风幌满床秋。曙早灯犹在，凉初簟未收。新晴好天气，谁伴老人游。	白居易	新秋夜雨	蟋光松风曙凉新谁	五言律诗
淮海妖氛灭，干坤嘉气通。班师郊社内，操袂凯歌中。庙算无遗策，天兵不战功。小臣同鸟兽，率舞向皇风。	白居易	大社观献捷诗	淮干班操庙天小率	五言律诗
池畔最平处，树阴新合时。移床解衣带，坐任清风吹。举棹鸟先觉，垂纶鱼未知。前头何所有，一卷晋公诗。	白居易	池畔闲坐兼呈侍中	池树移坐举垂前一	五言律诗
冷竹风成韵，荒街叶作堆。欲寻联句卷，先饮煖寒杯。帽为迎霜戴，炉因试火开。时时还有客，终不当君来。	白居易	初冬即事忆皇甫十	冷荒欲先帽炉时终	五言律诗
庭小同蜗舍，门闲称雀罗。火将灯共尽，风与雪相和。老睡随年减，衰情向夕多。不知同病者，争奈夜长何。	白居易	小庭寒夜寄梦得	庭门火风老衰不争	五言律诗
槐阴歇鞍马，柳絮惹衣巾。日晚独归路，春深多思人。去家才百里，为客只三旬。已念纱窗下，应生宝瑟尘。	白居易	西还寿安路西歇马	槐柳日春去为已应	五言律诗
白屋炊香饭，荤膻不入家。滤泉澄葛粉，洗手摘藤花。青芥除黄叶，红姜带紫芽。命师相伴食，斋罢一瓯茶。	白居易	招韬光禅师	白荤滤洗青红命斋	五言律诗
细草岸西东，酒旗摇水风。楼台在花杪，鸥鹭下烟中。翠幄晴相接，芳洲夜暂空。何人赏秋景，兴与此时同。	白居易	曲江	细酒楼鸥翠芳何兴	五言律诗
遍数故交亲，何人得六旬。今年已入手，余事岂关身。老自无多兴，春应不拣人。陶窗与弘阁，风景一时新。	白居易	岁夜咏怀兼寄思黯	遍何今余老春陶风	五言律诗
寒食枣团店，春低杨柳枝。酒香留客住，莺语和人诗。困立攀花久，慵行上马迟。若为将此意，前字与僧期。	白居易	寒食日过枣团店	寒春酒莺困慵若前	五言律诗
不出孤峰上，人间四十秋。视身如传舍，阅世任东流。法为因缘立，心从次第修。中宵问真偈，有住是吾忧。	白居易	宿诚禅师山房题赠	不人视阅法心中有	五言律诗
数日自穿凿，引泉来近陂。寻渠通咽处，绕岸待清时。深好求鱼养，闲堪与鹤期。幽声听难尽，入夜睡常迟。	白居易	新池	数引寻绕深闲幽入	五言律诗
萧条微雨绝，荒岸抱清源。入舫山侵塞，分泉道接邨。秋声依树色，月影在蒲根。淹泊方难遂，他宵关梦魂。	白居易	南池	萧荒入分秋月淹他	五言律诗
泉来从绝壑，亭敞在中流。竹密无空岸，松长可绊舟。蟪蛄潭上夜，河汉岛前秋。异夕期新涨，携琴却此游。	白居易	宿池上	泉亭竹松蟪河异携	五言律诗
江郭带林峦，津亭倚槛看。水风蒲叶战，沙雨鹭鹚寒。晚木初凋柳，秋丛欲败兰。哀猿自相叫，乡泪好无端。	卢拱	江亭寓目	江津水沙晚秋哀乡	五言律诗
自念数年间，两手中藏钩。于心且无恨，他日为我羞。古老传童歌，连淫亦兵象。夜梦戈甲鸣，苦不愿年长。	刘猛	苦雨	自两于他古连夜苦	五言律诗
文翰走天下，琴尊卧洛阳。贞元朝士尽，新岁一悲凉。名早缘才大，官迟为寿长。时来知病已，莫叹步趋妨。	卢贞	和刘梦得岁夜怀友	文琴贞新名官时莫	五言律诗
扣舷不能寐，皓露清衣襟。弥伤孤舟夜，远结万里心。幽兴惜瑶草，素怀寄鸣琴。三奏月初上，寂寥寒江深。	杨衡	旅次江亭	扣皓弥远幽素三寂	五言律诗
委檐方滴滴，沾红复洒绿。醉听乍朦胧，愁闻多断续。始兼泉向细，稍杂更声促。百虑自萦心，况有人如玉。	杨衡	赋得夜雨滴空堦送魏秀才	委沾醉愁始稍百况	五言律诗
西风屡鸣雁，东郊未升日。繁烟幕幕昏，暗骑萧萧出。望云愁玉塞，眠月想蕙质。借问露沾衣，何如香满室。	杨衡	征人	西东繁暗望眠借何	五言律诗
荆台别路长，密绪分离状。莫诉杯来促，更筹屡已倡。烛花侵雾暗，瑟调寒风亮。谁念晓帆开，默睇参差浪。	杨衡	将之荆州南与张伯刚马惣钟	荆密莫更烛瑟谁默	五言律诗
君为蹈海客，客路谁谙悉。鲸度乍疑山，鸡鸣先见日。所嗟回棹晚，倍结离情密。无贪合浦珠，念守江陵橘。	杨衡	送王秀才往安南	君客鲸鸡所倍无念	五言律诗
凝鲜雾渚夕，阳艳绿波风。鱼游乍散藻，露重稍欹红。楚客伤暮节，吴娃泣败藂。促令芳本固，宁望雪霜中。	杨衡	采莲曲	凝阳鱼露楚吴促宁	五言律诗
汉渚常多别，山桥忽重游。向云迎翠辇，当月拜珠旒。寝幌凝宵态，妆奁闭晓愁。不堪鸣杼日，空对白榆秋。	杨衡	他乡七夕	汉山向当寝妆不空	五言律诗
千峰白露后，云壁挂残灯。曙色海边日，经声松下僧。意闲门不闭，年去水空澄。稽首如何问，森罗尽一乘。	杨衡	题山寺	千云曙经意年稽森	五言律诗
象阙趋云陛，龙宫憩石门。清铙犹启路，黄发重攀辕。藻变朝天服，珠怀委地言。那令蓬蒿客，兹席未离尊。	杨衡	广州石门寺重送李尚赴朝时	象龙清黄藻珠那兹	五言律诗
泛棹若流萍，桂寒山更青。望云生碧落，看日下沧溟。潮尽收珠母，沙闲拾翠翎。自趋龙戟下，再为诵芳馨。	杨衡	送孔周之南海谒王尚书	泛桂望看潮沙自再	五言律诗
闻君动征棹，犯夜故来寻。强置一尊酒，重款百年心。灯白霜气冷，室虚松韵深。南阳三顾地，幸偶价千金。	杨衡	冬夜举公房送崔秀才归南阳	闻犯强重灯室南幸	五言律诗
匡山一亩宫，尚有桂兰丛。凿壁年虽异，穿杨志幸同。貌羸缘塞苦，道蹇为囊空。去谒临川守，因怜鹤在笼。	杨衡	送陈房谒抚州周使君	匡尚凿穿貌道去因	五言律诗
幢幢云树秋，黄叶下山头。虫响夜难度，梦闲神不游。窗灯寒几尽，帘雨晓堦愁。何以禅栖客，灰心在沃州。	杨衡	山斋独宿赠晏上人	幢黄虫梦窗帘何灰	五言律诗
惨戚损志抱，因君时解颜。重叹今夕会，复在几夕间。碧桂水连海，苍梧云满山。茫茫从此去，何路入秦关。	杨衡	桂州与陈羽念别	惨因重复碧苍茫何	五言律诗
云居避世客，发白习儒经。有地水空绿，无人山自青。废梁悲逝水，卧木思荒庭。向夕霏烟敛，徒看处士星。	杨衡	经赵处士居	云发有无废卧向徒	五言律诗
病舆憩上馆，缭绕向山隅。荒葛漫欹壁，幽禽啄朽株。力微怯升降，意欲结踟躇。谁能挹香水，一为濯烦纡。	杨衡	病中赴袁州次香馆	病缭荒幽力意谁一	五言律诗
白首年空度，幽居俗岂知。败蕉依晚日，孤鹤立秋墀。久客何由造，禅门不可窥。会同尘外友，斋沐奉威仪。	杨衡	送彻公	白幽败孤久禅会斋	五言律诗
惜岁岁今尽，少年应不知。凄凉数流辈，欢喜见孙儿。暗减一身力，潜添满鬓丝。莫愁花笑老，花自几多时。	牛僧孺	乐天梦得有岁夜诗聊以奉和	惜少凄欢暗潜莫花	五言律诗
再入青锁闱，忝官诚自非。拂尘惊物在，开户似僧归。积草渐无迳，残花犹洒衣。禁垣偏日近，行坐是恩辉。	薛存诚	暮春自南台丞再除给事中	再忝拂开积残禁行	五言律诗
秋日幷州路，黄榆落故关。孤城吹角罢，数骑射雕还。帐幕遥临水，牛羊自下山。征人正垂泪，烽火起云间。	李宣远	幷州路	秋黄孤数帐牛征烽	五言律诗
远戎兵压境，迁客泪横襟。烽堠惊秦塞，囚居困越吟。自怜牛马走，未识犬羊心。一月无消息，西看日又沉。	李宣远	近无西耗	远迁烽囚自未一西	五言律诗
何处风尘岁，云阳古驿前。三冬不再稔，晓日又明年。春入江南柳，寒归塞北天。还伤知候客，花景对韦编。	周弘亮	除夜书情	何云三晓春寒还花	五言律诗
曾对金銮直，同依玉树阴。雪英飞舞近，烟叶动摇深。素萼年年密，衰容日日侵。劳君想华发，近欲不胜簪。	沈传师	和李德裕观玉蘂花见怀之作	曾同雪烟素衰劳近	五言律诗
繁华泣清露，悄悄落衣巾。明日逢寒食，春风见故人。病来羞滞楚，西去欲迷秦。憔悴此时久，青山归四邻。	张灿	寒食遣怀	繁悄明春病西憔青	五言律诗
感君三尺铁，挥攉鬼神惊。浩气中心发，雄风两腋生。犬戎从此灭，巢穴不时平。万里横行去，封侯赖有成。	牟融	谢惠剑	感挥浩雄犬巢万封	五言律诗
梵王生别思，之子事遐征。烟水浮杯渡，云山只履行。三生尘梦醒，一锡衲衣轻。此去家林近，飘飘物外情。	牟融	送僧	梵之烟云三一此飘	五言律诗
有客棹扁舟，相逢不暂留。衣冠重文物，诗酒足风流。官路生归兴，家林想旧游。临岐分手后，乘月过苏州。	牟融	送友人	有相衣诗官家临乘	五言律诗
潇洒藏修处，琴书与画图。白丁门外远，俗子眼前无。楚楚临轩竹，青青映水蒲。道人能爱静，诸事近清枯。	牟融	题朱庆馀闲居四首一	潇琴白俗楚青道诸	五言律诗
尽日衡门闭，苍苔一径新。客心非厌静，悟道不忧贫。白屋悬尘榻，清樽忆故人。近来疏懒甚，诗债后吟身。	牟融	题朱庆馀闲居四首二	尽苍客悟白清近诗	五言律诗
闲客幽栖处，潇然一草庐。路通元亮宅，门对子云居。按剑心犹壮，琴书乐有余。黄金都散尽，收得邺侯书。	牟融	题朱庆馀闲居四首三	闲潇路门按琴黄收	五言律诗
寂寥荒馆下，投老欲何为。草色凝陈榻，书声出董帷。闲云长作伴，归鹤独相随。才薄知无用，安贫不自危。	牟融	题朱庆馀闲居四首四	寂投草书闲归才安	五言律诗
咫尺西江路，悲欢暂莫闻。青年俱未达，白社独离群。曲径荒秋草，衡茅掩夕曛。相思不相见，愁绝赋停云。	牟融	寄张源	咫悲青白曲衡相愁	五言律诗
潇洒碧玉枝，清风追晋贤。数点渭川雨，一缕湘江烟。不见凤皇尾，谁识珊瑚鞭。柯亭丁相遇，惊听奏钧天。	牟融	题竹	潇清数一不谁柯惊	五言律诗
盛世嗟沉伏，中情怏未舒。途穷悲阮籍，病久忆相如。无客空尘榻，闲门闭草庐。不胜岑绝处，高卧半床书。	牟融	有感	盛中途病无闲不高	五言律诗
珠林春寂寂，宝地夜沉沉。玄奥凝神久，禅机入妙深。参同大块理，窥测至人心。定处波罗蜜，须从物外寻。	牟融	题山房壁	珠宝玄禅参窥定须	五言律诗
曲径绕丛林，钟声杂梵音。松风吹定衲，萝月照禅心。抚景吟行远，谈玄入悟深。不能尘鞅脱，聊复一登临。	牟融	访请上人	曲钟松萝抚谈不聊	五言律诗
杨柳春江上，东风一棹轻。行囊归客兴，尊酒故人情。画史名当代，声华重两京。临岐分手处，无奈别离生。	牟融	送范启东	杨东行尊画声临无	五言律诗
十年江汉客，几度帝京游。迹比风前叶，身如水上鸥。醉吟愁里月，羞对镜中秋。怅望频回首，西风忆故丘。	牟融	客中作	十几迹身醉羞怅西	五言律诗
京国久知名，江河近识荆。不辞今日醉，便有故人情。细雨孤鸿远，西风一棹轻。暂时分手去，应不负诗盟。	牟融	赠韩翃	京江不便细西暂应	五言律诗
商风动叶初，萧索一贫居。老性容茶少，羸肌与簟疏。旧醅难重漉，新菜未胜鉏。才薄无潘兴，便便画偃庐。	刘言史	立秋日	商萧老羸旧新才便	五言律诗
卜地起孤坟，全家送葬去。归来却到时，不复重知处。叠叠葬相续，土干草已绿。列纸泻壶浆，空向春云哭。	刘言史	北原情三首三	卜全归不叠土列空	五言律诗
晚来林沼静，独坐间瓢尊。向己非前迹，齐心欲不言。微凉生乱筿，轻馥起孤萱。未得浑无事，瓜田草正繁。	刘言史	林中独醒	晚独向齐微轻未瓜	五言律诗
信陵门馆下，多病有归思。坠履忘情后，寒灰更湿时。委栏芳蕙晚，凭几雪髫垂。明日秋关外，单车风雨随。	刘言史	江陵客舍留别樊尚书	信多坠寒委凭明单	五言律诗
别中还梦别，悲后更生悲。觉梦俱千里，追随难再期。翻思梦里苦，却恨觉来迟。纵是非真事，何妨梦会时。	长孙佐辅	代别后梦别	别悲觉追翻却纵何	五言律诗
一径有人迹，到来唯数家。依稀听机杼，寂历看桑麻。雨湿渡头草，风吹坟上花。却驱羸马去，数点归林鸦。	长孙佐辅	山行经村径	一到依寂雨风却数	五言律诗
伴凤楼中妾，如龙枥上宛。同年辞旧宠，异地受新恩。香阁更衣处，尘蒙喷草痕。连嘶将忍泪，俱恋主人门。	卢殷	妾换马	伴如同异香尘连俱	五言律诗
河耿月凉时，牵牛织女期。欢娱方在此，漏刻竟由谁。定不嫌秋驶，唯当乞夜迟。全胜客子妇，十载泣生离。	卢殷	七夕	河牵欢漏定唯全十	五言律诗
露下凉生簟，无人月满庭。难闻逆河浪，徒望白榆星。树绕孤栖鹊，窗飞就暗萤。移时宿兰影，思共习芳馨。	卢殷	月夜	露无难徒树窗移思	五言律诗
五月行将近，三年客未回。梦成千里去，酒醒百忧来。晚暮时看槿，悲酸不食梅。空将白团扇，从寄复裴回。	卢殷	仲夏寄江南	五三梦酒晚悲空从	五言律诗
欲隐从龙质，仍余触石文。霏微依碧落，仿佛悮非云。度月光无隔，倾河影不分。如逢作霖处，当为起氤氲。	卢殷	欲销云	欲仍霏仿度倾如当	五言律诗
凤沼才难尽，余思凿西湖。珍木罗修岸，冰光映坐隅。琴台今寂寞，竹岛尚萦纡。犹蕴济川志，芳名终不渝。	严公贶	题汉州西湖	凤余珍冰琴竹犹芳	五言律诗
乔木挂斗邑，水驿坏门开。向月片帆去，背云行雁来。晚年名利迹，宁免路岐哀。前计不能息，若为玄鬓回。	李溟	无题	乔水向背晚宁前若	五言律诗
荒居无四邻，谁肯访来频。古树秋中叶，他乡病里身。雁声风送急，萤影月流新。独为成名晚，多惭见友人。	贺兰朋吉	客舍喜友人相访	荒谁古他雁萤独多	五言律诗
爱此溪水闲，乘流兴无极。击檝怕鸥惊，垂竿待鱼食。波翻晓霞影，岸叠春山色。何处浣纱人，红颜未相识。	李赤	姑熟杂咏姑熟溪	爱乘击垂波岸何红	五言律诗
湖与元气通，风波浩难止。天外贾客归，云间片帆起。龟游莲叶上，鸟宿芦花里。少女棹舟归，歌声逐流水。	李赤	姑熟杂咏丹阳湖	湖风天云龟鸟少歌	五言律诗
青山日将暝，寂寞谢公宅。竹里无人声，池中虚月白。荒庭衰草遍，废井苍苔积。唯有清风闻，时时起泉石。	李赤	姑熟杂咏谢公宅	青寂竹池荒废唯时	五言律诗
旷望登古台，台高极人目。叠嶂列远空，闲花杂平陆。白云入窗牖，野翠生松竹。欲览碑上文，苔侵岂堪读。	李赤	姑熟杂咏凌[歊]台	旷台叠闲白野欲苔	五言律诗
桓公名已古，废井曾未竭。石甃冷苍苔，寒泉湛孤月。秋来桐暂落，春至桃还发。路远人罕窥，谁能见清澈。	李赤	姑熟杂咏桓公井	桓废石寒秋春路谁	五言律诗
野竹攒石生，含烟映江岛。翠色落波深，虚声带寒早。龙吟曾未听，凤曲吹应好。不学蒲柳凋，贞心常自保。	李赤	姑熟杂咏慈姥竹	野含翠虚龙凤不贞	五言律诗
颙望临碧空，怨情感离别。芳草不知愁，岩花但争发。云山万重隔，音信千里绝。春去秋复来，相思几时歇。	李赤	姑熟杂咏望夫山	颙怨芳岩云音春相	五言律诗
绝壁临巨川，连峰势相向。乱石流洑间，回波自成浪。但惊群木秀，莫测精灵状。更听猿夜啼，忧心醉江上。	李白	姑孰十咏牛渚矶	绝连乱回但莫更忧	五言律诗
丁令辞世人，拂衣向仙路。伏炼九丹成，方随五云去。松萝蔽幽洞，桃杏深隐处。不知曾化鹤，辽海归几度。	李白	姑孰十咏灵墟山	丁拂伏方松桃不辽	五言律诗
迥出江水上，双峰自相对。岸映松色寒，石分浪花碎。参差远天际，缥缈晴霞外。落日舟去遥，回首沉青霭。	李赤	姑熟杂咏天门山	迥双岸石参缥落回	五言律诗
星汉转寒更，伊余索寞情。钟催归梦断，雁引远愁生。危壁兰光暗，疏帘露气清。闲庭聊一望，海日为分明。	杨厚	早起	星伊钟雁危疏闲海	五言律诗
子去非长往，君恩取大还。补天留彩石，缩地入青山。献寿千春外，来朝数月间。莫抛残药物，窃取驻童颜。	李祕	禁中送任山人	子君补缩献来莫窃	五言律诗
剑客不夸貌，主人知此心。但营纤毫义，肯计千万金。勇发看鸷击，愤来听虎吟。平生贵酬德，刃敌无幽深。	孟简	拟古	剑主但肯勇愤平刃	五言律诗
杖策倚柴门，泉声隔岸闻。夕阳诸岭出，晴雪万山分。静对豺狼窟，幽观鹿豕群。今宵寒月近，东北埽浮云。	汪万于	晚眺	杖泉夕晴静幽今东	五言律诗
游子出咸京，巴山万里程。白云连鸟道，青壁遰猿声。雨雪经泥坂，烟花望锦城。工文人共许，应纪蜀中行。	徐凝	送马向入蜀	游巴白青雨烟工应	五言律诗
驷马归咸秦，双凫出海门。还从清切禁，再沐圣明恩。礼乐中朝贵，文章大雅存。江湖多放逸，献替欲谁论。	徐凝	送李补阙归朝	驷双还再礼文江献	五言律诗
七萃和銮动，三条葆吹回。相星环日道，苍马近龙媒。咫尺天颜接，光华喜气来。自惭衰且病，无以效涓埃。	李德裕	郊坛回舆中书二相公蒙圣慈	七三相苍咫光自无	五言律诗
岩石在朱户，风泉当翠楼。始知岘亭赏，难与清晖留。余景淡将夕，凝岚轻欲收。东山有归志，方接赤松游。	李德裕	奉和太原张尚书山亭书怀	岩风始难余凝东方	五言律诗
栋宇非吾室，烟山是我邻。百龄惟待尽，一世乐长贫。半壁悬秋日，空林满夕尘。祗应双鹤吊，松路更无人。	李德裕	寄题惠林李侍郎旧馆	栋烟百一半空祗松	五言律诗
何地最翛然，华阳第八天。松风清有露，萝月净无烟。乍警瑶坛鹤，时嘶玉树蝉。欲驰千里恋，惟有凤门泉。	李德裕	寄茅山孙炼师	何华松萝乍时欲惟	五言律诗
驿骑朝天去，江城眷阙深。夜珠先去握，芳桂乍辞阴。泽国三千里，羁孤万感心。自嗟文废久，此曲为卢谌。	李德裕	送张中丞入台从事	驿江夜芳泽羁自此	五言律诗
昔人怀井邑，为有挂冠期。顾我飘蓬者，长随泛梗移。越吟因病感，潘鬓入秋悲。北指邯郸道，应无归去期。	李德裕	秋日登郡楼望赞皇山感而成	昔为顾长越潘北应	五言律诗
高槛凉风起，清川旭景开。秋声向野去，爽气自山来。霄外鸿初返，檐间燕已归。不因烟雨夕，何处梦阳台。	李德裕	秋日美晴郡楼闲眺寄荆南张	高清秋爽霄檐不何	五言律诗
奇峰百仞悬，清眺出岚烟。迥若戈回日，高疑剑倚天。参差霞壁耸，合沓翠屏连。想是三刀梦，森然在目前。	李德裕	题剑门	奇清迥高参合想森	五言律诗
丞相鸣琴地，何年闭玉徽。偶因明月夕，重敞故楼扉。桃柳溪空在，芙蓉客暂依。谁怜济川楫，长与夜舟归。	李德裕	汉州月夕游房太尉西湖	丞何偶重桃芙谁长	五言律诗
晚日临寒渚，微风发棹讴。凤池波自阔，鱼水运难留。亭古思宏栋，川长忆夜舟。想公高世志，祗似冶城游。	李德裕	重题	晚微凤鱼亭川想祗	五言律诗
白首过遗庙，朱轮入故城。已惭联左揆，犹喜抗前旌。曳履忘年旧，弹冠久要情。重看题壁处，岂羡弃𦈡生。	李德裕	重过列子庙追感顷年自淮服	白朱已犹曳弹重岂	五言律诗
蝉蜕遗虚白，蜺飞入上清。同人悲剑解，旧友觉衣轻。黄鹄遥将举，斑麟俨未行。惟应鲍靓室，中夜识琴声。	李德裕	遥伤茅山县孙尊师三首一	蝉蜺同旧黄斑惟中	五言律诗
金格期初至，飙轮去不停。山摧武担石，天陨少微星。弟子悲徐甲，门人泣蔡经。空闻留玉舃，犹在阜乡亭。	李德裕	遥伤茅山县孙尊师三首二	金飙山天弟门空犹	五言律诗
空宇留丹灶，层霞被羽衣。旧山闻鹿化，遗舃尚凫飞。数日奇香在，何年白鹤归。想君旋下泪，方款里闾扉。	李德裕	遥伤茅山县孙尊师三首三	空层旧遗数何想方	五言律诗
后学方成市，吾师又上宾。洞天应不夜，源树秪如春。棋客留童子，山精避直神。无因握石髓，及与养生人。	李德裕	尊师是桃源黄先生传法弟子	后吾洞源棋山无及	五言律诗
兹泉由太洁，终不畜纤鳞。到底清何益，含虚势自贫。明玑难秘彩，美玉讵潜珍。未及黄陂量，滔滔岂有津。	李德裕	惠泉	兹终到含明美未滔	五言律诗
昔人思避世，惟恐不深幽。禽庆潜名岳，鸱夷漾钓舟。顾余知止足，所乐在归休。不似寻山者，忘家恣远游。	李德裕	思归赤松村呈松阳子	昔惟禽鸱顾所不忘	五言律诗
蓬门常昼掩，竹径寂无人。鸟起飘松霰，麕行动谷榛。应知禽鱼侣，合与薜萝亲。遥忆平皋望，溪烟已发春。	李德裕	近腊对雪有怀林居	蓬竹鸟麕应合遥溪	五言律诗
遥思寒食后，野老林下醉。月照一山明，风吹百花气。飞泉与万籁，仿佛疑箫吹。不待曙华分，已应喧鸟至。	李德裕	思山居一十首清明后忆山	遥野月风飞仿不已	五言律诗
绮皓岩中石，尝经伴隐沦。紫芝呈几曲，红藓閟千春。聊用支琴尾，宁惟倚病身。自知来处所，何暇问严遵。	李德裕	思山居一十首题寄商山石	绮尝紫红聊宁自何	五言律诗
尚平方毕娶，疏广念归期。涧底松成盖，檐前桂长枝。径闲芳草合，山静落花迟。虽有苽园在，无因及种时。	李德裕	思山居一十首忆钟苽时	尚疏涧檐径山虽无	五言律诗
壮龄心已尽，孤赏意犹存。岂望图麟阁，惟思卧鹿门。无谋堪适野，何力可拘原。只有容身去，幽山自灌园。	李德裕	思山居一十首春日独坐思	壮孤岂惟无何只幽	五言律诗
自知无世用，只是爱山游。旧有嵇康懒，今惭赵武偷。登峦未觉疾，泛水便忘忧。最惜残筋力，扪萝遍一丘。	李德裕	思山居一十首思登家山林	自只旧今登泛最扪	五言律诗
常羡荜门翁，所思惟岁稔。遥知松月曙，尚在山窗寝。兰气入幽帘，禽言傍孤枕。晨兴步岩径，更酌寒泉饮。	李德裕	思山居一十首思乡园老人	常所遥尚兰禽晨更	五言律诗
龙门有开士，爱我春潭碧。清景出东山，闲来玩松石。应怜林壑主，远作沧溟客。为我谢此僧，终当理归策。	李德裕	思山居一十首寄龙门僧	龙爱清闲应远为终	五言律诗
溪上药苗齐，丰茸正堪掇。皆能扶我寿，岂止坚肌骨。味掩商山芝，英逾首阳蕨。岂如甘谷士，只得香泉啜。	李德裕	思山居一十首忆药苗	溪丰皆岂味英岂只	五言律诗
二叟茅茨下，清晨饮浊醪。雨残红芍药，风落紫樱桃。巢燕衔泥疾，檐虫挂网高。闲思春谷事，转觉宦途劳。	李德裕	思山居一十首忆村中老人	二清雨风巢檐闲转	五言律诗
忆我斋中榻，寒宵几独眠。管宁穿亦坐，徐孺去常悬。虫网垂应遍，苔痕染更鲜。何人及身在，归对老僧禅。	李德裕	思山居一十首忆葛胜木禅	忆寒管徐虫苔何归	五言律诗
山中有所忆，夏景始清幽。野竹阴无日，岩泉冷似秋。翠岑当累榭，皓月入轻舟。只有思归夕，空帘且梦游。	李德裕	初夏有怀山居	山夏野岩翠皓只空	五言律诗
鼓箧依绿槐，横经起秋雾。有时连岳客，尚办弦歌处。自予去幽谷，谁人袭芳杜。空留古苔石，对我岩中树。	李德裕	张公超谷中石	鼓横有尚自谁空对	五言律诗
初归故乡陌，极望且徐轮。近野樵蒸至，平泉烟火新。农夫馈鸡黍，渔子荐霜鳞。惆怅怀杨仆，惭为关外人。	李德裕	初归平泉过龙门南岭遥望山	初极近平农渔惆惭	五言律诗
簪组十年梦，园庐今夕情。谁怜故乡月，复映碧潭生。皓彩松上见，寒光波际轻。还将孤赏意，暂寄玉琴声。	李德裕	潭上喜见新月	簪园谁复皓寒还暂	五言律诗
高秋惭非隐，闲林喜退居。老农争席坐，稚子带经锄。竹径难回骑，仙舟但跂予。岂知陶靖节，秪自爱吾庐。	李德裕	郊外即事寄侍郎大尹	高闲老稚竹仙岂秪	五言律诗
幽居近谷西，乔木与山齐。野竹连池合，岩松映雪低。喜君来白社，值我在青溪。应笑于陵子，遗荣自灌畦。	李德裕	山居遇雪喜道者相访	幽乔野岩喜值应遗	五言律诗
非高柳下逸，自爱竹林闲。才异居东里，愚因在北山。径荒寒未扫，门设昼长关。不及鸱夷子，悠悠烟水间。	李德裕	洛中士君子多以平泉见呼愧	非自才愚径门不悠	五言律诗
昔我伊原上，孤游竹树间。人依红桂静，鸟傍碧潭闲。松盖低春雪，藤轮倚暮山。永怀桑梓邑，衰老若为还。	李德裕	早春至言禅公法堂忆平泉别	昔孤人鸟松藤永衰	五言律诗
皎月照芳树，鲜葩含素辉。愁人惜春夜，达曙想岩扉。风静阴满砌，露浓香入衣。恨无金谷妓，为我奏思归。	李德裕	峡山亭月夜独宿对樱桃花有	皎鲜愁达风露恨为	五言律诗
远村寒食后，细雨度川来。芳草连溪合，梨花映墅开。槿篱悬落照，松径长新苔。向夕亭皋望，游禽几处回。	李德裕	春暮思平泉杂咏二十首望	远细芳梨槿松向游	五言律诗
故乡春欲尽，一岁芳难再。岩树已青葱，吾庐日堪爱。幽溪人未去，芳草行应碍。遥忆紫藤垂，繁英照潭黛。	李德裕	春暮思平泉杂咏二十首潭	故一岩吾幽芳遥繁	五言律诗
幽居人世外，久厌市朝喧。苍翠连双阙，微茫认九原。残红映巩树，斜日照轘辕。薄暮柴扉掩，谁知仲蔚园。	李德裕	春暮思平泉杂咏二十首书	幽久苍微残斜薄谁	五言律诗
高秋对凉野，四望何萧瑟。远见鸣皋山，青峰原上出。晨兴采薇蕨，向暮归蓬荜。讵假数挥金，餐和养余日。	李德裕	春暮思平泉杂咏二十首西	高四远青晨向讵餐	五言律诗
向老多悲恨，凄然念一丘。岩泉终古在，风月几年游。菌阁饶佳树，菱潭有钓舟。不如羊叔子，名与岘山留。	李德裕	春暮思平泉杂咏二十首瀑	向凄岩风菌菱不名	五言律诗
欲求尘外物，此树是瑶林。后素合余绚，如丹见本心。妍姿无点辱，芳意托幽深。愿以鲜葩色，凌霜照碧浔。	李德裕	春暮思平泉杂咏二十首红	欲此后如妍芳愿凌	五言律诗
台岭生奇树，佳名世未知。纤纤疑大菊，落落是松枝。照日含金晰，笼烟淡翠滋。勿言人去晚，犹有岁寒期。	李德裕	春暮思平泉杂咏二十首金	台佳纤落照笼勿犹	五言律诗
何年霜夜月，桂子落寒山。翠干生岩下，金英在世间。幽崖空自老，清汉未知还。惟有凉秋夜，嫦娥来暂攀。	李德裕	春暮思平泉杂咏二十首月	何桂翠金幽清惟嫦	五言律诗
吾爱山中树，繁英满目鲜。临风飘碎锦，映日乱非烟。影入春潭底，香凝月榭前。岂知幽独客，赖此当朱弦。	李德裕	春暮思平泉杂咏二十首山	吾繁临映影香岂赖	五言律诗
闻有三株树，惟应秘阆风。珊瑚不生叶，朱草又无丛。未若凌云柏，常能终岁红。晨霞与落日，相照在岩中。	李德裕	春暮思平泉杂咏二十首柏	闻惟珊朱未常晨相	五言律诗
楚客重兰荪，遗芳今未歇。叶抽清浅水，花照暄妍节。紫艳映渠鲜，轻香含露洁。离居若有赠，暂与幽人折。	李德裕	春暮思平泉杂咏二十首芳	楚遗叶花紫轻离暂	五言律诗
激水自山椒，析波分浅濑。回环疑古篆，诘曲如萦带。宁愬羽觞迟，惟欢亲友会。欲知中圣处，皓月临松盖。	李德裕	春暮思平泉杂咏二十首流	激析回诘宁惟欲皓	五言律诗
近蓄东溪水，悠悠起渌波。彩鸳留不去，芳草日应多。夹岸生奇筿，缘岩覆女萝。兰桡思无限，为感濯缨歌。	李德裕	春暮思平泉杂咏二十首东	近悠彩芳夹缘兰为	五言律诗
清沚双㶉𫛶，前年海上雏。今年恋洲屿，思若在江湖。欲起摇荷盖，闲飞溅水珠。不能常泛泛，惟作逐波凫。	李德裕	春暮思平泉杂咏二十首㶉	清前今思欲闲不惟	五言律诗
西园最多趣，永日自忘归。石濑流清浅，风岑澹翠微。晓翻红药艳，晴袅碧潭辉。独望娟娟月，宵分半掩扉。	李德裕	春暮思平泉杂咏二十首西	西永石风晓晴独宵	五言律诗
昔见历阳山，鸡笼已孤秀。今看海峤树，翠盖何幽茂。霰雪讵能侵，烟岚自相揉。攀条独临憩，况值清阴昼。	李德裕	春暮思平泉杂咏二十首海	昔鸡今翠霰烟攀况	五言律诗
清剡与严湍，潺湲皆可忆。适来玩山水，无此秋潭色。莫辨幽兰丛，难分翠禽翼。迟迟洲渚步，临眺忘餐食。	李德裕	春暮思平泉杂咏二十首双	清潺适无莫难迟临	五言律诗
野竹自成径，绕溪三里余。檀栾被层阜，萧瑟荫清渠。日落见林静，风行知谷虚。田家故人少，谁肯共焚鱼。	李德裕	春暮思平泉杂咏二十首竹	野绕檀萧日风田谁	五言律诗
蕙草春已碧，兰花秋更红。四时发英艳，三径满芳丛。秀色濯清露，鲜辉摇惠风。王孙未知返，幽赏竟谁同。	李德裕	春暮思平泉杂咏二十首花	蕙兰四三秀鲜王幽	五言律诗
五岳径虽深，遍游心已荡。苟能知止足，所遇皆清旷。七十难可期，一丘乃微尚。遥怀少室山，常恐非吾望。	李德裕	春暮思平泉杂咏二十首自	五遍苟所七一遥常	五言律诗
我有严湍思，怀人访故台。客星依钓隐，仙石逐槎回。倒影含清沚，凝阴长碧苔。飞泉信可挹，幽客未归来。	李德裕	思平泉树石杂咏一十首钓	我怀客仙倒凝飞幽	五言律诗
林中有奇石，仿佛兽潜行。乍似依岩桂，还疑食野苹。茸长绿藓映，斑细紫苔生。不是见羇者，何劳如顿缨。	李德裕	思平泉树石杂咏一十首似	林仿乍还茸斑不何	五言律诗
常爱仙都山，奇峰千仞悬。迢迢一何迥，不与众山连。忽逢海峤石，稍慰平生忆。何以慰我心，亭亭孤且直。	李德裕	思平泉树石杂咏一十首海	常奇迢不忽稍何亭	五言律诗
潺湲桂水湍，漱石多奇状。鳞次冠烟霞，蝉联叠波浪。今来碧梧下，迥出秋潭上。岁晚苔藓滋，怀贤益惆怅。	李德裕	思平泉树石杂咏一十首叠	潺漱鳞蝉今迥岁怀	五言律诗
芙蓉含露时，秀色波中溢。玉女袭朱裳，重重映皓质。晨霞耀丹景，片片明秋日。兰泽多众芳，妍姿不相匹。	李德裕	思平泉树石杂咏一十首重	芙秀玉重晨片兰妍	五言律诗
余心怜白鹭，潭上日相依。拂石疑星落，凌风似雪飞。碧沙常独立，清景自忘归。所乐惟烟水，徘徊恋钓矶。	李德裕	思平泉树石杂咏一十首白	余潭拂凌碧清所徘	五言律诗
昔日任公子，期年钓此鱼。无由见成岳，聊喜识专车。皎皎连霜月，高高映碧渠。陶潜虽好事，观海只披图。	李德裕	思平泉树石杂咏一十首海	昔期无聊皎高陶观	五言律诗
桂舟兰作枻，芬芳皆绝世。只可弄潺湲，焉能济大川。树悬凉夜月，风散碧潭烟。未得同鱼子，菱歌共扣舷。	李德裕	思平泉树石杂咏一十首泛	桂芬只焉树风未菱	五言律诗
无轻舴艋舟，始自鸱夷子。双阙挂朝衣，五湖极烟水。时游杏坛下，乍入湘川里。永日歌濯缨，超然谢尘滓。	李德裕	思平泉树石杂咏一十首舴	无始双五时乍永超	五言律诗
钓濑水涟漪，富春山合沓。松上夜猿鸣，谷中清响合。冲网忽见羁，故山从此辞。无由碧潭饮，争接绿萝枝。	李德裕	思平泉树石杂咏一十首二	钓富松谷冲故无争	五言律诗
出谷才浮芥，中园已滥觞。逶迤过竹坞，浩淼走兰塘。夜静闻鱼跃，风微见雁翔。从兹东向海，可泛济川航。	李德裕	重忆山居六首平泉源	出中逶浩夜风从可	五言律诗
鸡鸣日观望，远与扶桑对。沧海似镕金，众山如点黛。遥知碧峰首，独立烟岚内。此石依五松，苍苍几千载。	李德裕	重忆山居六首泰山石	鸡远沧众遥独此苍	五言律诗
十二峰前月，三声猿夜愁。此中多怪石，日夕漱寒流。必是归星渚，先求历斗牛。还疑烟雨霁，仿佛是嵩丘。	李德裕	重忆山居六首巫山石	十三此日必先还仿	五言律诗
龙伯钓鳌时，蓬莱一峰坼。飞来碧海畔，遂与三山隔。其下多长溪，潺湲淙乱石。知君分如此，赠逾荆山璧。	李德裕	重忆山居六首罗浮山	龙蓬飞遂其潺知赠	五言律诗
常疑六合外，未信漆园书。及此闻溪漏，方欣验尾闾。大哉天地气，呼吸有盈虚。美石劳相赠，琼瑰自不如。	李德裕	重忆山居六首漏潭石	常未及方大呼美琼	五言律诗
严光隐富春，山色溪又碧。所钓不在鱼，挥纶以自适。余怀慕君子，且欲坐潭石。持此返伊川，悠然慰衰疾。	李德裕	重忆山居六首钓石	严山所挥余且持悠	五言律诗
衰疾常怀土，郊园欲掩扉。虽知明目地，不及有身归。巩树秋阴遍，伊原霁色微。此生看白首，良愿已应违。	李德裕	怀伊川郊居	衰郊虽不巩伊此良	五言律诗
忽忆岩中雪，谁人拂薜萝。竹梢低未举，松盖偃应多。山溜随冰落，林麕带霰过。不劳闻鹤语，方奏苦寒歌。	李德裕	晨起见雪忆山居	忽谁竹松山林不方	五言律诗
今日初春暖，山中事若何。雪开喧鸟至，澌散跃鱼多。幽翠生松栝，轻烟起薜萝。柴扉常昼掩，惟有野人过。	李德裕	忆平泉杂咏忆初暖	今山雪澌幽轻柴惟	五言律诗
昔年将出谷，几日对辛夷。倚树怜芳意，攀条惜岁滋。清阴须暂憩，秀色正堪思。只待挥金日，殷勤泛羽卮。	李德裕	忆平泉杂咏忆辛夷	昔几倚攀清秀只殷	五言律诗
寒塘数树梅，常近腊前开。雪映缘岩竹，香侵泛水苔。遥思清景暮，还有野禽来。谁是攀枝客，兹辰醉始回。	李德裕	忆平泉杂咏忆寒梅	寒常雪香遥还谁兹	五言律诗
野人清旦起，扫雪见兰芽。始畎春泉入，惟愁暮景斜。未抽萱草叶，才发款冬花。谁念江潭老，中宵旅梦赊。	李德裕	忆平泉杂咏忆药栏	野扫始惟未才谁中	五言律诗
谷中春日暖，渐忆掇茶英。欲及清明火，能销醉客酲。松花飘鼎泛，兰气入瓯轻。饮罢闲无事，扪萝溪上行。	李德裕	忆平泉杂咏忆茗芽	谷渐欲能松兰饮扪	五言律诗
虽游洛阳道，未识故园花。晓忆东溪雪，晴思冠岭霞。谷深兰色秀，村迥柳阴斜。怅望龙门晚，谁知小隐家。	李德裕	忆平泉杂咏忆野花	虽未晓晴谷村怅谁	五言律诗
春鸠鸣野树，细雨入池塘。潭上花微落，溪边草更长。梳风白鹭起，拂水彩鸳翔。最羡归飞燕，年年在故乡。	李德裕	忆平泉杂咏忆春雨	春细潭溪梳拂最年	五言律诗
伊川新雨霁，原上见春山。缑岭晴虹断，龙门宿鸟还。牛羊平野外，桑柘夕烟间。不及乡园叟，悠悠尽日闲。	李德裕	忆平泉杂咏忆晚眺	伊原缑龙牛桑不悠	五言律诗
遥闻碧潭上，春晚紫藤开。水似晨霞照，林疑彩凤来。清香凝岛屿，繁艳映莓苔。金谷如相并，应将锦帐回。	李德裕	忆平泉杂咏忆新藤	遥春水林清繁金应	五言律诗
郊外杏花坼，林间布谷鸣。原田春雨后，溪水夕流平。野老荷蓑至，和风吹草轻。无因共沮溺，相与事岩耕。	李德裕	忆平泉杂咏忆春耕	郊林原溪野和无相	五言律诗
未谢留侯疾，常怀仲蔚园。闲谣紫芝曲，归梦赤松村。忽改蓬蒿色，俄吹黍谷暄。多惭孔北海，传教及衡门。	李德裕	余所居平泉村舍近蒙韦常侍	未常闲归忽俄多传	五言律诗
忽闻樵客语，暂慰野人心。幽径芳兰密，闲庭秀木深。麕䴥来涧底，凫鹄遍川浔。谁念沧溟上，归欤起叹音。	李德裕	山信至说平泉别墅草木滋长	忽暂幽闲麕凫谁归	五言律诗
闻君采奇石，剪断赤城霞。潭上倒虹影，波中摇日华。仙岩接绛气，溪路杂桃花。若值客星去，便应随海槎。	李德裕	临海太守惠予赤城石报以是	闻剪潭波仙溪若便	五言律诗
自有此山川，于今几太守。近世二千石，毕公宣化厚。丞相量纳川，平阳气冲斗。三贤若时雨，所至跻仁寿。	李德裕	北固怀古	自于近毕丞平三所	五言律诗
尼父未适鲁，屡屡倦迷津。徒怀教化心，纡郁不能伸。一遇知己言，万方始喧喧。至今百王则，孰不挹其源。	李涉	怀古	尼屡徒纡一万至孰	五言律诗
湘江烟水深，沙岸隔枫林。何处鹧鸪飞，日斜斑竹阴。二女空垂泪，三闾枉自沉。惟有鹧鸪啼，独伤行客心。	李涉	鹧鸪词二首一	湘沙何日二三惟独	五言律诗
越冈连越井，越鸟更南飞。何处鹧鸪啼，夕烟东岭归。岭外行人少，天涯北客稀。鹧鸪啼别处，相对泪沾衣。	李涉	鹧鸪词二首二	越越何夕岭天鹧相	五言律诗
云安公主贵，出嫁五侯家。天母亲调粉，日兄怜赐花。催铺百子帐，待障七香车。借问妆成未，东方欲晓霞。	陆畅	云安公主下降奉诏作催妆诗	云出天日催待借东	五言律诗
禾黍正离离，南园剪白芝。细腰沉赵女，高髻唱蛮姬。路愧前冈月，梳惭一颔丝。乡人不可语，独念畏人知。	杨敬之	客思吟	禾南细高路梳乡独	五言律诗
春事日已歇，池塘旷幽寻。残红披独坠，初绿间浅深。偃仰倦芳褥，顾步爱新阴。谋春未及竟，夏初遽见侵。	张又新	郡斋三月下旬作	春池残初偃顾谋夏	五言律诗
树夹炎风路，行人正午稀。初蝉数声起，戏蝶一团飞。日色欺清镜，槐膏点白衣。无成归故里，自觉少光辉。	李廓	夏日途中	树行初戏日槐无自	五言律诗
金紫少年郎，绕街鞍马光。身从左中尉，官属右春坊。刬戴扬州帽，重薰异国香。垂鞭踏青草，来去杏园芳。	李廓	长安少年行一	金绕身官刬重垂来	五言律诗
追逐轻薄伴，闲游不着绯。长拢出猎马，数换打球衣。晓日寻花去，春风带酒归。青楼无昼夜，歌舞歇时稀。	李廓	杂曲歌辞长安少年行十首	追闲长数晓春青歌	五言律诗
日高春睡足，踮马赏年华。倒插银鱼袋，行随金犊车。还携新市酒，远醉曲江花。几度归侵黑，金吾送到家。	李廓	杂曲歌辞长安少年行十首	日踮倒行还远几金	五言律诗
好胜耽长夜，天明烛满楼。留人看独脚，赌马换偏头。乐奏曾无歇，杯巡不暂休。时时遥冷笑，怪客有春愁。	李廓	长安少年行四	好天留赌乐杯时怪	五言律诗
遨游携艳妓，装束似男儿。杯酒逢花住，笙歌簇马吹。莺声催曲忽，春色送归迟。不以闻街鼓，华筵待月移。	李廓	长安少年行五	遨装杯笙莺春不华	五言律诗
赏春惟逐胜，大宅可曾归。不乐还逃席，多狂惯衩衣。歌人踏日起，语燕卷帘飞。妇好唯相妒，倡楼不醉稀。	李廓	长安少年行六	赏大不多歌语妇倡	五言律诗
戟门连日闭，苦饮惜残春。开锁通新客，教姬屈醉人。倩歌牵白马，自舞踏红茵。时辈皆相许，平生不负身。	李廓	长安少年行七	戟苦开教倩自时平	五言律诗
新年高殿上，始见有光辉。玉雁排方带，金鹅立仗衣。酒深和椀赐，马疾打珂飞。朝下人争看，香街意气归。	李廓	杂曲歌辞长安少年行十首	新始玉金酒马朝香	五言律诗
游市慵骑马，随姬入坐车。楼边听歌吹，帘外见莺花。乐眼从人闹，归心畏日斜。苍头来去报，饮伴到倡家。	李廓	长安少年行九	游随楼帘乐归苍饮	五言律诗
小妇教鹦鹉，头边唤醉醒。犬娇眠玉簟，鹰掣撼金铃。碧地攅花障，红泥待客亭。虽然长按曲，不饮不曾听。	李廓	长安少年行十	小头犬鹰碧红虽不	五言律诗
叶叶归边骑，风头万里干。金装腰带重，铁缝耳衣寒。芦酒烧蓬煖，霜鸿捻箭看。黄河古戍道，秋雪白漫漫。	李廓	送振武将军	叶风金铁芦霜黄秋	五言律诗
榜前潜制泪，众里自嫌身。气味如中酒，情怀似别人。煖风张乐席，晴日看花尘。尽是添愁处，深居乞过春。	李廓	落第	榜众气情煖晴尽深	五言律诗
名利生愁地，贫居岁月移。买书添架上，断酒过花时。宿客嫌吟苦，乖童恨睡迟。近来唯俭静，持此荅深知。	李廓	上令狐舍人	名贫买断宿乖近持	五言律诗
寄玉莲花藏，缄珠贝叶扃。院闲容客读，讲倦许僧听。部列雕金榜，题存刻石铭。永添鸿宝集，莫杂小乘经。	李绅	题白乐天文集	寄缄院讲部题永莫	五言律诗
叠石状崖𪩘，翠含城上楼。前移庐霍峰，远带沅湘流。潇洒主人静，夤缘芳径幽。清辉在昏旦，岂异东山游。	崔公信	和太原张相公山亭怀古	叠翠前远潇夤清岂	五言律诗
清净此道宫，层台复倚空。偶时三伏外，列席九霄中。平视云端路，高临树杪风。自怜荣末座，前日别池笼。	杨汝士	和段相公登武担寺西台	清层偶列平高自前	五言律诗
从公城上来，秋近绝纤埃。楼古秦规在，江分蜀望开。远山标宿雪，末席本寒灰。陪赏今为忝，临欢敢诉杯。	杨汝士	和段相公夏登张仪楼	从秋楼江远末陪临	五言律诗
念来若望神，追往如话梦。梦神不无迹，谁使烦心用。鲁圣虚泣鳞，楚狂浪歌凤。那言阮家子，更作穷途恸。	鲍溶	寓兴	念追梦谁鲁楚那更	五言律诗
宿心不觉远，事去劳追忆。旷古川上怀，东流几时息。门前青山路，眼见归不得。晓梦云月光，过秋兰蕙色。	鲍溶	感怀	宿事旷东门眼晓过	五言律诗
风流东晋后，外学入僧家。独唱郢中雪，还游天际霞。云村共香饭，水月喻秋花。景物添新致，前程讵可涯。	鲍溶	送僧东游	风外独还云水景前	五言律诗
吴王剑池上，禅子石房深。久慕白云性，忽劳青玉音。孤高知胜鹤，清雅似闻琴。此韵书珍重，烦师出定吟。	鲍溶	送僧文江	吴禅久忽孤清此烦	五言律诗
青门珮兰客，淮水誓风流。名在乡书贡，心期月殿游。平沙大河急，细雨二陵秋。感此添离恨，年光不少留。	鲍溶	送王损之秀才赴举	青淮名心平细感年	五言律诗
归台新柱史，辞府旧英髦。劝酒莲幕贵，望尘骢马高。诗情分绣段，剑彩拂霜毫。此举关风化，谁云别恨劳。	鲍溶	送罗侍御归西台	归辞劝望诗剑此谁	五言律诗
寝门来哭夜，此月小祥初。风意犹忆瑟，萤光乍近书。墙蒿藏宿鸟，池月上钩鱼。徒引相思泪，涓涓东逝余。	鲍溶	过薛舍人旧隐	寝此风萤墙池徒涓	五言律诗
惭非青玉制，故以赠仙郎。希翼留书合，提携在笔床。讵能辉绣服，安得似芸香。所报何珍重，清明胜夜光。	鲍溶	酬王侍御	惭故希提讵安所清	五言律诗
鬬石类岩𪩘，飞流泻潺湲。远壑檐宇际，孤峦雉堞间。何必到海岳，境幽机自闲。兹焉得高趣，高步谢东山。	高铢	和太原张相公山亭怀古	鬬飞远孤何境兹高	五言律诗
江树欲含曛，清歌一送君。征骖辞荔浦，别袂暗松云。路狭横柯度，山深坠叶闻。明朝宿何处，未忍醉中分。	陈去疾	送林刺史简言之漳州	江清征别路山明未	五言律诗
冶艳出神仙，歌声胜管弦。词轻白纻曲，歌遏碧云天。未拟生裴秀，如何乞郑玄。不堪金谷水，横过坠楼前。	郑还古	赠柳氏妓	冶歌词歌未如不横	五言律诗
吉州新置掾，驰驿到条山。薏苡殊非谤，羊肠未是艰。自惭多白发，争敢竞朱颜。若有前生债，今朝不懊还。	郑还古	吉州道中	吉驰薏羊自争若今	五言律诗
我有古时镜，初自坏陵得。蛟龙犹泥蟠，魑魅幸月蚀。摩久见菱蘂，青于蓝水色。赠君将照色，无使心受惑。	朱昼	赠友人古镜	我初蛟魑摩青赠无	五言律诗
吴王爱歌舞，夜夜醉婵娟。见日吹红烛，和尘扫翠钿。徒令句践霸，不信子胥贤。莫问长洲草，荒凉无限年。	殷尧藩	吴宫	吴夜见和徒不莫荒	五言律诗
云影蔽遥空，无端淡复浓。两旬绵密雨，二月似深冬。诗酒从教数，帘帏一任重。孰知春有地，微露小桃红。	殷尧藩	久雨	云无两二诗帘孰微	五言律诗
酒熟送迎便，村村庆有年。妻孥亲稼穑，老稚效渔畋。红树青林外，黄芦白鸟边。稔看风景美，宁不羡归田。	殷尧藩	郊行逢社日	酒村妻老红黄稔宁	五言律诗
身坐众香国，蒲团诗思新。一贫曾累我，此兴未输人。陋巷谁为俗，寒窗不染尘。石斋盟四友，年下顿生春。	殷尧藩	过友人幽居	身蒲一此陋寒石年	五言律诗
落叶下萧萧，幽居远市朝。偶成投辖饮，不待致书招。塞雁冲寒过，山云傍槛飘。此身何所似，天地一渔樵。	殷尧藩	过雍陶博士邸中饮	落幽偶不塞山此天	五言律诗
落日半楼明，琳宫事事清。山横万古色，鹤带九皋声。易作神仙侣，难忘父子情。道人应识我，未肯说长生。	殷尧藩	游王羽士山房	落琳山鹤易难道未	五言律诗
原中多阴雨，惟留一室明。自宜居静者，谁得问先生。深井泉香出，危沙药更荣。全家笑无辱，曾不见戈兵。	殷尧藩	署中答武功姚合	原惟自谁深危全曾	五言律诗
早学全身术，惟令耕近田。自输官税后，常卧晚云边。细草沿堦长，高萝出石悬。向来名姓茂，空被外情牵。	殷尧藩	赠龙阳尉马戴	早惟自常细高向空	五言律诗
三月初三日，千家与万家。蝶飞秦地草，莺入汉宫花。鞍马皆争丽，笙歌尽鬬奢。吾师无所愿，惟愿老烟霞。	殷尧藩	上巳日赠都上人一	三千蝶莺鞍笙吾惟	五言律诗
曲水公卿宴，香尘尽满街。无心修禊事，独步到禅斋。细草萦愁目，繁花逆旅怀。绮罗人走马，遗落凤皇钗。	殷尧藩	上巳日赠都上人二	曲香无独细繁绮遗	五言律诗
行迈南康路，客心离怨多。暮烟葵叶屋，秋月竹枝歌。孤鹤唳残梦，惊猿啸薜萝。对江翘首望，愁泪叠如波。	殷尧藩	送沈亚之尉南康	行客暮秋孤惊对愁	五言律诗
散发风檐下，沉沉日渐曛。鹰拳擒野雀，蛛网猎飞蚊。群动能归计，吾生亦谩勤。尘缘难着眼，晚兴寄青云。	殷尧藩	奉送刘使君王屋山隐居	散沉鹰蛛群吾尘晚	五言律诗
文字饥难煮，为农策最良。兴来鉏晓月，倦后卧斜阳。秋稼连千顷，春花醉几场。任他名利客，车马闹康庄。	殷尧藩	寄许浑秀才	文为兴倦秋春任车	五言律诗
吴国水中央，波涛白渺茫。衣逢梅雨渍，船入稻花香。海戍通盐灶，山村带蜜房。欲知苏小小，君试到钱塘。	殷尧藩	送客游吴	吴波衣船海山欲君	五言律诗
衣冠零落久，今日事堪伤。厨起青烟薄，门开白日长。残梅欹古道，名石卧颓墙。山色依然好，兴衰未可量。	殷尧藩	陆丞相故宅	衣今厨门残名山兴	五言律诗
金钗沦剑壑，兹地似花台。油壁何人值，钱塘度曲哀。翠余长染柳，香重欲薰梅。但道行云去，应随魂梦来。	沈亚之	虎丘山真娘墓	金兹油钱翠香但应	五言律诗
劳君辍雅话，听说事疆场。提笔从征虏，飞书始伏羌。河流辞马岭，节卧听龙骧。孤负平生剑，空怜射斗光。	沈亚之	荅殷尧藩赠罢泾源记室	劳听提飞河节孤空	五言律诗
自为应仙才，丹砂炼几回。山秋梦桂树，月晓忆瑶台。雨雪依岩避，烟云逐步开。今朝龙杖去，早晚鹤书来。	沈亚之	别庞子肃	自丹山月雨烟今早	五言律诗
客思听蛩嗟，秋怀似乱砂。剑头悬日影，蝇鼻落灯花。天外归鸿断，漳南别路赊。闻君同旅舍，几得梦还家。	沈亚之	宿白马津寄寇立	客秋剑蝇天漳闻几	五言律诗
露花浮翠瓦，鲜思起芳丛。此际断客梦，况复别志公。既历天台去，言过赤城东。莫说人间事，崎岖尘土中。	沈亚之	送文颕上人游天台	露鲜此况既言莫崎	五言律诗
重归能几日，物意早如春。暖色先骊岫，寒声别雁群。川光如戏剑，帆态似翔云。为报东园蝶，南枝日已曛。	沈亚之	宿后自华阳行次昭应寄王直	重物暖寒川帆为南	五言律诗
泣葬一枝红，生同死不同。金钿坠芳草，香绣满春风。旧日闻箫处，高楼当月中。梨花寒食夜，深闭翠微宫。	沈亚之	梦挽秦弄玉	泣生金香旧高梨深	五言律诗
忆昔将贡年，抱愁此江边。鱼龙互闪烁，黑浪高于天。今日步春草，复来经此道。江神也世情，为我风色好。	施肩吾	及第后过杨子江	忆抱鱼黑今复江为	五言律诗
世人从扰扰，独自爱身闲。美景当新霁，随僧过远山。村桥出秋稼，空翠落澄湾。唯有中林犬，犹应望我还。	费冠卿	秋日与冷然上人寺庄观稼	世独美随村空唯犹	五言律诗
本为独立难，寄彼高树枝。蔓衍数条远，溟蒙千朵垂。向日助成阴，当风借持危。谁言柔可屈，坐见蟠蛟螭。	费冠卿	挂树藤	本寄蔓溟向当谁坐	五言律诗
不为幽岸隐，古色涵空出。愿以清泚流，鉴此坚贞质。傍临玉光润，时泻苔花密。往往惊游鳞，尚疑垂钓日。	费冠卿	枕流石	不古愿鉴傍时往尚	五言律诗
酬恩不顾名，走马觉身轻。迢递河边路，苍茫塞上城。沙寒无宿雁，虏近少闲兵。饮罢挥鞭去，旁人意气生。	姚合	送李侍御过夏州	酬走迢苍沙虏饮旁	五言律诗
天子念疲民，分忧辍侍臣。红旗高起焰，绿野静无尘。阙下亲知别，江南惠化新。朝昏即千里，且愿话逡巡。	姚合	送李起居赴池州	天分红绿阙江朝且	五言律诗
殷勤莫遽起，四坐悉同袍。世上诗难得，林中酒更高。隋堤傍杨柳，楚驿在波涛。别后书频寄，无辞费笔毫。	姚合	送刘詹事赴寿州	殷四世林隋楚别无	五言律诗
饯幕俨征轩，行军归大藩。山程度函谷，水驿到夷门。晓日诗情远，春风酒色浑。逡巡何足贵，所贵尽残樽。	姚合	送徐州韦仅行军	饯行山水晓春逡所	五言律诗
上国羞长选，戎装贵所从。山田依法种，兵食及时供。水气诗书软，岚烟笔砚浓。几时无事扰，相见得从容。			上戎山兵水岚几相	五言律诗
见说为官处，烟霞思不穷。夜猿啼户外，瀑水落厨中。名药人难识，仙山路易通。还应施静化，谁复与君同。	姚合	送裴宰君	见烟夜瀑名仙还谁	五言律诗
失意寻归路，亲知不复过。家山去城远，日月在船多。楚塞数逢雁，浙江长有波。秋风别乡老，还听鹿鸣歌。	姚合	送顾非熊下第归越	失亲家日楚浙秋还	五言律诗
春色三千里，愁人意未开。木梢穿栈出，雨势隔江来。荒馆因花宿，深山羡客回。相如何物在，应只有琴台。	姚合	送雍陶游蜀	春愁木雨荒深相应	五言律诗
不道弓箭字，罢官唯醉眠。何人荐筹策，走马逐旌旃。阵变孤虚外，功成语笑前。从今巂州路，无复有烽烟。	姚合	送李廓侍御赴西川行营	不罢何走阵功从无	五言律诗
却縠诗书将，衔恩赴梓州。绕身垂印绶，护马执戈矛。剑阁和铭峭，巴江带字流。从来皆惜别，此别复何愁。	姚合	送杨尚书赴东川	却衔绕护剑巴从此	五言律诗
上将得良策，恩威作长城。如今幷州北，不见有胡兵。晋野雨初足，汾河波亦清。所从古无比，意气送君行。	姚合	送邢郎中赴太原	上恩如不晋汾所意	五言律诗
我梦何曾应，看君渡浐川。自无仙掌分，非是圣心偏。径草多生药，庭花半落泉。人间有此郡，况在凤城边。	姚合	送裴中丞赴华州	我看自非径庭人况	五言律诗
赤府从军美，儒衣结束轻。凉飙下山寺，晓浪满关城。闲坐饶诗景，高眠长道情。将军不战术，计日立功名。	姚合	送徐员外赴河中从事	赤儒凉晓闲高将计	五言律诗
吟诗掷酒船，仙掌白楼前。从事关中贵，主人天下贤。此生无了日，终岁踏离筵。何计因归去，深山恣意眠。	姚合	送殷尧藩侍御赴同州	吟仙从主此终何深	五言律诗
仆射陂前郡，清高越四邻。丹霄凤诏下，太守虎符新。雾湿关城月，花香驿路尘。连枝相庭树，岁岁一家春。	姚合	送崔中丞赴郑州	仆清丹太雾花连岁	五言律诗
炎天木叶焦，晓夕绝凉飙。念子独归县，何人不在朝。市连风浪动，帆彻海门遥。饮尽樽中酒，同年同寂寥。	姚合	送丁端公赴河阴	炎晓念何市帆饮同	五言律诗
儒有登坛贵，何人得此功。红旗烧密雪，白马踏长风。斧钺来天上，诗书理汉中。方知百胜略，应不在弯弓。	姚合	送郑尚书赴兴元	儒何红白斧诗方应	五言律诗
长年离别情，百盏酒须倾。诗外应无思，人间半是行。路遥嘶白马，林断出红旌。功业今应立，淮西有劲兵。	姚合	送田使君赴蔡州	长百诗人路林功淮	五言律诗
一钵与三衣，经行远近随。出家还养母，持律复能诗。春雪离京厚，晨钟近塞迟。亦知莲府客，夜坐喜同师。	姚合	送无可上人游边	一经出持春晨亦夜	五言律诗
童穉便知闻，如今祗有君。百篇诗尽和，一盏酒须分。驿路多连水，州城半在云。离情同落叶，向晚更纷纷。	姚合	送宋慎言	童如百一驿州离向	五言律诗
主人庭叶黑，诗稿更谁书。阙下科名出，乡中赋籍除。山春烟树众，江远晚帆疏。吾亦家吴者，无因到弊庐。	姚合	送喻凫校书归毘陵	主诗阙乡山江吾无	五言律诗
路岐知不尽，离别自无穷。行客心方切，主人樽未空。楚樯收月下，江树在潮中。人各还家去，还家庆不同。	姚合	送董正字武归常州觐亲	路离行主楚江人还	五言律诗
相府旌旄重，还邀上客行。今朝郭门路，初彻蔡州城。从马唯提酒，防身不要兵。从来皆作使，君去是时平。	姚合	送萧正字往蔡州贺裴相淮西	相还今初从防从君	五言律诗
何物随身去，六经与一琴。辞家计已久，入谷住应深。偶坐僧同石，闲书叶满林。业成须谒帝，无贮白云心。	姚合	送进士田卓入华山	何六辞入偶闲业无	五言律诗
怀中天子书，腰下使君鱼。瀑布和云落，仙都与世疏。远程兼水陆，半岁在舟车。相送难相别，南风入夏初。	姚合	送右司薛员外赴处州	怀腰瀑仙远半相南	五言律诗
白须芸阁吏，羸马月中行。庄僻难寻路，官闲易出城。看山多失饭，过寺故题名。秋日田家作，唯添集卷成。	姚合	送王建秘书往渭南庄	白羸庄官看过秋唯	五言律诗
诗境西南好，秋深昼夜蛩。人家连水影，驿路在山峰。谷静云生石，天寒雪覆松。我为公府系，不得此相从。	姚合	送殷尧藩侍御游山南	诗秋人驿谷天我不	五言律诗
圣代无邪触，空林獬豸归。谁知陇山鸟，长绕玉楼飞。风雨依山急，云泉入郭微。无同昔年别，别后寄书稀。	姚合	送李植侍御	圣空谁长风云无别	五言律诗
常省为官处，门前数树松。寻山屐费齿，书石笔无锋。果熟猿偷乱，花繁鸟语重。今来为客去，惜取最高峰。	姚合	送王澹	常门寻书果花今惜	五言律诗
欲出还成住，前程甚谪迁。佯眠随客醉，愁坐似僧禅。旧国归何处，春山买欠钱。几时无一事，长在故人边。	姚合	送崔之仁	欲前佯愁旧春几长	五言律诗
山翁来帝里，不肯住多时。尘土衣裳重，腥膻仆隶饥。林中愁不到，城外老应迟。喧寂一为别，相逢未有期。	姚合	送孙山人	山不尘腥林城喧相	五言律诗
兄寒弟亦饥，力学少闲时。何路免为客，无门卖得诗。几人携酒送，独我入山迟。少小同居止，今朝始别离。	姚合	送费骧	兄力何无几独少今	五言律诗
饯客未归城，东来驺骑迎。千山嵩岳峭，百县洛阳清。朔雁和云度，川风吹雨晴。藓庭公事暇，应祗独吟行。	姚合	送洛阳张员外	饯东千百朔川藓应	五言律诗
萧关路绝久，石堠亦为尘。护塞空兵帐，和戎在使臣。风沙去国远，雨雪换衣频。若问凉州事，凉州多汉人。	姚合	送少府田中丞入西藩	萧石护和风雨若凉	五言律诗
送客客为谁，朱门处士稀。唯修曾子行，不着老莱衣。古寺随僧饭，空林共鸟归。壶中驻年药，烧得献庭闱。	姚合	送王龟处士	送朱唯不古空壶烧	五言律诗
饯席离人起，贪程醉不眠。风沙移道路，仆马识山川。塞树花开小，关城雪下偏。胡尘今已尽，应便促朝天。	姚合	送李琮归灵州觐省	饯贪风仆塞关胡应	五言律诗
劝君缓上车，乡里有吾庐。未得同归去，空令相见疏。山晴栖鹤起，天晓落潮初。此庆将谁比，献亲冬集书。	姚合	送朱庆馀及第后归越	劝乡未空山天此献	五言律诗
乡书落姓名，太守拜亲荣。访我波涛郡，还家雾雨城。海山窗外近，镜水世间清。何计随君去，邻墙过此生。	姚合	送朱庆馀越州归觐	乡太访还海镜何邻	五言律诗
白云修道者，归去春风前。玉简通仙籍，金丹驻母年。锦文江一色，酒气雨相连。众说君平死，真师易义全。	姚合	送任尊师归蜀觐亲	白归玉金锦酒众真	五言律诗
送君一壶酒，相别野庭边。马上过秋色，舟中到锦川。峡猿啼夜雨，蜀鸟噪晨烟。莫便不回首，风光促几年。	姚合	送友人游蜀	送相马舟峡蜀莫风	五言律诗
李白坟三尺，嵯峨万古名。因君还故里，为我吊先生。晴日移虹影，空山出鹤声。老郎闲未得，无计此中行。	姚合	送潘传秀才归宣州	李嵯因为晴空老无	五言律诗
出家侍母前，至孝自通禅。伏日江头别，秋风樯下眠。鸟声猿更促，石色树相连。此路多如此，师行亦有缘。	姚合	送僧默然	出至伏秋鸟石此师	五言律诗
万叠赤城路，终年游客稀。朝来送师去，自觉有家非。石净山光远，云深海色微。此诗成亦鄙，为我写岩扉。	姚合	送陟遐上人游天台	万终朝自石云此为	五言律诗
踏碎作赋笔，驱车出上京。离筵俯岐路，四坐半公卿。守命贫难掷，忧身梦数惊。今朝赴知己，休咏苦辛行。	姚合	送卢二弟茂才罢举游洛谒新	踏驱离四守忧今休	五言律诗
子规啼欲死，君听固无愁。阙下声名出，乡中意气游。东川横剑阁，南斗近刀州。神圣题前字，千人看不休。	姚合	送任畹及第归蜀中觐亲	子君阙乡东南神千	五言律诗
秋风离九陌，心事岂云安。曾是求名苦，当知此去难。辛勤程自远，寂寞夜多寒。诗句无人识，应须把剑看。	姚合	送杜观罢举东游	秋心曾当辛寂诗应	五言律诗
晓陌事戎装，风流粉署郎。机筹通变化，除拜出寻常。地冷饶霜气，山高碍雁行。应无离别恨，车马自生光。	姚合	送张郎中副使赴泽潞	晓风机除地山应车	五言律诗
寄家临禹穴，乘传出秦关。霜落橘满地，潮来帆近山。相门宾益贵，水国事多闲。晨省高堂后，余欢杯酒间。	姚合	送韦瑶校书赴越	寄乘霜潮相水晨余	五言律诗
献亲冬集书，比橘复何如。此去关山远，相思笑语疏。路寻丹壑断，人近白云居。幽石题名处，凭君亦记余。	姚合	送雍陶及第归觐	献比此相路人幽凭	五言律诗
罗刹楼头醉，送君西入京。秦吴无限地，山水半分程。海上烟霞湿，关中日月明。登科旧乡里，当为改嘉名。	姚合	送李秀才赴举	罗送秦山海关登当	五言律诗
谢守青山宅，山孤宅亦平。池塘无复见，春草野中生。常日登楼望，今朝送客行。殷勤拂石壁，为我一书名。	姚合	送李传秀才归宣州	谢山池春常今殷为	五言律诗
万法空门里，师修历几生。过来心已悟，未到行弥精。溪寂钟还度，林昏锡独鸣。朝簪抽未得，此别岂忘情。	姚合	送元绪上人游商山	万师过未溪林朝此	五言律诗
吏事日纷然，无因到佛前。劳师相借问，知我亦通禅。古寺杉松出，残阳钟磬连。草庵盘石上，归此是因缘。	姚合	送僧栖真归杭州天竺寺	吏无劳知古残草归	五言律诗
大地无生理，吴中岂是归。自翻贝叶偈，人施福田衣。夏尽滩声出，潮来日色微。郡斋师去后，寂寞夜吟稀。	姚合	送清敬阇黎归浙西	大吴自人夏潮郡寂	五言律诗
师向边头去，边人业障轻。腥膻斋自洁，部落讲还成。传教多离寺，随缘不计程。三千世界内，何处是无生。	姚合	送僧游边	师边腥部传随三何	五言律诗
师经非纸上，师佛在心中。觉路何曾异，行人自不同。水云晴亦雨，山木夜多风。闻结西方社，尚书待远公。	姚合	送澄江上人赴兴元郑尚书招	师师觉行水山闻尚	五言律诗
昨来送君处，亦是九衢中。此日殷勤别，前时寂寞同。鸟啼寒食雨，花落暮春风。向晚离人起，筵收樽未空。	姚合	送马戴下第客游	昨亦此前鸟花向筵	五言律诗
日日思朝位，偷闲城外行。唯求采药者，不道在官名。好异嫌山浅，寻幽喜迳生。病来文字拙，不要把归城。	姚合	送王嗣之典仪城	日偷唯不好寻病不	五言律诗
懒作住山人，贫家日赁身。书多笔渐重，睡少枕长新。野客狂无过，诗仙瘦始真。秋风千里去，谁与我相亲。	姚合	别贾岛	懒贫书睡野诗秋谁	五言律诗
病童随瘦马，难算往来程。野寺僧相送，河桥酒滞行。足愁无道性，久客会人情。何计羁穷尽，同居不出城。	姚合	别李余	病难野河足久何同	五言律诗
漫向城中住，儿童不识钱。瓮头寒绝酒，灶额晓无烟。狂发吟如哭，愁来坐似禅。新诗有几首，旋被世人传。	姚合	寄贾岛	漫儿瓮灶狂愁新旋	五言律诗
出处难相见，同城似异乡。点兵寻户籍，烧药试仙方。事校千般别，心还一种忙。黄金如化得，相寄亦何妨。	姚合	寄杜师义	出同点烧事心黄相	五言律诗
微俸还同请，唯君独自闲。地偏无驿路，药贱管仙山。月色生松里，泉声在石间。吟诗复饮酒，何事更相关。	姚合	寄陆浑县尉李景先	微唯地药月泉吟何	五言律诗
岁满休为吏，吟诗着白衣。爱山闲卧久，在世此心稀。听鹤向风立，捕鱼乘月归。比君才不及，谬得侍彤闱。	姚合	寄鄠县尉李廓少府	岁吟爱在听捕比谬	五言律诗
自闻憔客说，无计得相寻。几世传高卧，全家在一林。养情书览苦，采药路多深。愿得为邻里，谁能说此心。	姚合	寄紫阁隐者	自无几全养采愿谁	五言律诗
日日新诗出，城中写不禁。清高疑对竹，闲雅胜闻琴。门户饶秋景，儿童解冷吟。云山今作主，还借外人寻。	姚合	寄国子杨巨源祭酒	日城清闲门儿云还	五言律诗
故人为吏隐，高卧簿书间。绕院唯栽药，逢僧只说山。此宵欢不接，穷岁信空还。何计相寻去，严风雪满关。	姚合	寄永乐长官殷尧藩	故高绕逢此穷何严	五言律诗
郡中饶野兴，过客亦淹留。看月江楼晓，寻山石径秋。意归何处老，谁免此生愁。长爱东林子，安禅百事休。	姚合	郡中书事寄默然上人	郡过看寻意谁长安	五言律诗
幽处寻书坐，朝朝闭竹扉。山僧封茗寄，野客乞诗归。秋卷多唯好，时名屈更肥。明年取前字，杯酒赛春辉。	姚合	寄张徯	幽朝山野秋时明杯	五言律诗
闭门常不出，惟觉长庭莎。朋友来看少，诗书卧读多。命随才共薄，愁与醉相和。珍重君名字，新登甲乙科。	姚合	寄李频	闭惟朋诗命愁珍新	五言律诗
数杯黄菊酒，千里白云天。上国名方振，戎州病未痊。静愁惟忆醉，闲走不胜眠。惆怅东门别，相逢知几年。	姚合	九日寄钱可复	数千上戎静闲惆相	五言律诗
九衢寒雾敛，双阙曙光分。彩杖迎春日，香烟接瑞云。珮声清漏间，天语侍臣闻。莫笑冯唐老，还来谒圣君。	姚合	春日早朝寄刘起居	九双彩香珮天莫还	五言律诗
秋思朝来起，侵人暑稍微。晓眠离北户，午饭尚生衣。山静云初白，枝高果渐稀。闻君家海上，莫与燕同归。	姚合	秋日寄李支使	秋侵晓午山枝闻莫	五言律诗
峭行得如如，谁分圣与愚。不眠知梦妄，无号免人呼。山海禅皆遍，华夷佛岂殊。何因接师话，清净在斯须。	姚合	寄紫阁无名头陀	峭谁不无山华何清	五言律诗
此生修道浅，愁见未来身。谁为传真谛，唯应是上人。自悲年已长，渐觉事难亲。不向禅门去，他门无了因。	姚合	寄郁上人	此愁谁唯自渐不他	五言律诗
幽居邻里少，江际复山阿。潮去蝉声出，天晴鹤语多。老人能步蹇，才子奈贫何。曾见春官语，年来虚甲科。	姚合	寄孙路秀才	幽江潮天老才曾年	五言律诗
别路在春色，故人云梦中。鸟啼三月雨，蝶舞百花风。烟束远山碧，霞欹落照红。想君登此兴，回首念飘蓬。	姚合	寄安陆友人	别故鸟蝶烟霞想回	五言律诗
天府鹿鸣客，幽山秋未归。我知方甚爱，众说以为非。隔屋闻泉细，和云见鹤微。新诗此处得，清峭比应稀。	姚合	寄马戴	天幽我众隔和新清	五言律诗
长沙事可悲，普掾罪谁知。千载人空尽，一家冤不移。吟寒应齿落，才峭自名垂。地远山重叠，难传相忆词。	姚合	寄贾岛时任普州司仓	长普千一吟才地难	五言律诗
寂寞荒原下，南山祗隔篱。家贫唯我并，诗好复谁知。草色无穷处，虫声少尽时。朝昏鼓不到，闲卧益相宜。	姚合	寄贾岛	寂南家诗草虫朝闲	五言律诗
百门坡上住，石屋两三间。日月难教老，妻儿乞与闲。仙经拣客问，药债煮金还。何计能相访，终身得在山。	姚合	寄崔之仁山人	百石日妻仙药何终	五言律诗
相别何容易，相逢便岁年。客来嫌路远，谁得到君边。岳色鸟啼里，钟声竹影前。只应访支遁，时得话诗篇。	姚合	寄嵩岳程光范	相相客谁岳钟只时	五言律诗
洛下攻诗客，相逢祗是吟。夜觞欢稍静，寒屋坐多深。乌府偶为吏，沧江长在心。忆君难就寝，烛灭复星沉。	姚合	洛下夜会寄贾岛	洛相夜寒乌沧忆烛	五言律诗
萧萧一亩宫，种菊十余丛。采摘和芳露，封题寄病翁。熟宜茶鼎里，飡称石瓯中。香洁将何比，从来味不同。	姚合	病中辱谏议惠甘菊药苗因以	萧种采封熟飡香从	五言律诗
张颐任酒浇，开眼信花烧。旧国归何滞，新知别又遥。夜行篙触石，晚泊缆依桥。若未重相见，无门解寂寥。	姚合	舟行书事寄杭州崔员外	张开旧新夜晚若无	五言律诗
石窗紫藓墙，此世此清凉。研露题诗洁，消冰煮茗香。闲云春影薄，孤磬夜声长。何计休为吏，从师老草堂。	姚合	寄元绪上人	石此研消闲孤何从	五言律诗
白阁峰头雪，城中望亦寒。高僧多默坐，清夜到明看。世上无诸苦，林间只一飡。尝闻南北教，所得比师难。	姚合	寄白阁默然	白城高清世林尝所	五言律诗
暑天难可度，岂复更持觞。树里鸣蝉咽，宫中午漏长。病夫心益躁，静者室应凉。几欲相寻去，红尘满路旁。	姚合	夏日书事寄丘亢处士	暑岂树宫病静几红	五言律诗
莲华峰下郡，仙洞亦难胜。闾里苍苔水，虚空瀑布冰。酒香和药熟，山峭过云登。清净黎人泰，唯忧急诏征。	姚合	寄华州崔中丞	莲仙闾虚酒山清唯	五言律诗
秋气日骚骚，星星双鬓毛。凉天吟自远，清夜梦还高。林下期同去，人间共是劳。头巾何所直，且漉瓮头糟。	姚合	秋日书事寄秘书窦少监	秋星凉清林人头且	五言律诗
相思春树绿，千里亦依依。鄠杜月频满，潇湘人不归。桂花风畔落，烟草蝶双飞。一别无消息，水南车迹稀。	姚合	友人南游不回因寄	相千鄠潇桂烟一水	五言律诗
腰间垂印囊，白发未归乡。还往应相责，朝昏亦自伤。穷愁山影峭，独夜漏声长。寂寞难成寐，寒灯侵晓光。	姚合	秋晚夜坐寄院中诸曹长	腰白还朝穷独寂寒	五言律诗
十二门中寺，诗僧寺独幽。多年松色别，后夜磬声秋。见世虑皆尽，来生事更修。终须执瓶钵，相逐入牛头。	姚合	寄无可上人	十诗多后见来终相	五言律诗
日出月复没，悠悠昏与明。修持经几劫，清净到今生。林下知无相，人间苦是情。终期逐师去，不拟老尘缨。	姚合	寄晖上人	日悠修清林人终不	五言律诗
是法修行遍，方栖不二门。随缘嫌寺着，见性觉经繁。所叹身将老，始闻师一言。尘沙千万劫，劫尽佛长存。	姚合	寄不疑上人	是方随见所始尘劫	五言律诗
霜月静幽居，闲吟梦觉初。秋深夜迢遰，年长意萧疏。海上归难遂，人间事尽虚。赖师方便语，渐得识真如。	姚合	秋夜寄默然上人	霜闲秋年海人赖渐	五言律诗
昨秋今复春，役役是非身。海上无归路，城中作老人。流年何处在，白日每朝新。闻有长生术，将求未有因。	姚合	寄山中友人	昨役海城流白闻将	五言律诗
几岁乱军里，蒋亭名不销。无人知旧径，有药长新苗。树宿山禽静，池通野水遥。何因同此醉，永望思萧条。	姚合	寄题蔡州蒋亭兼简田使君	几蒋无有树池何永	五言律诗
独在山阿里，朝朝遂性情。晓泉和雨落，秋草上堦生。因客始沽酒，借书方到城。诗情聊自遣，不是趁声名。	姚合	山居寄友人	独朝晓秋因借诗不	五言律诗
蝉稀虫唧唧，露重思悠悠。静者多便夜，豪家不见秋。同归方欲就，微恙几时瘳。今日沧江上，何人理钓舟。	姚合	寄主客刘员外	蝉露静豪同微今何	五言律诗
路岐何渺邈，在客易蹉跎。却是去家远，因循住日多。几看春草绿，又见塞鸿过。未有进身处，忍教抛薜萝。	姚合	山中寄友人	路在却因几又未忍	五言律诗
日暮掩重扉，抽簪复解衣。漏声林下静，萤色月中微。秋霁露华结，夜深人语稀。殷勤故山路，谁与我同归。	姚合	寄友人	日抽漏萤秋夜殷谁	五言律诗
白石师何在，师禅白石中。无情云可比，不食鸟难同。屦下苍苔雪，龛前瀑布风。相寻未有计，只是礼虚空。	姚合	寄白石师	白师无不屦龛相只	五言律诗
疏拙祗如此，此身谁与同。高情向酒上，无事在山中。渐老病难理，久贫吟益空。赖君时访宿，不避北斋风。	姚合	寄贾岛	疏此高无渐久赖不	五言律诗
晨飡夜复眠，日与月相连。天下谁无病，人间乐是禅。几生通佛性，一室但香烟。结得无为社，还应有宿缘。	姚合	寄默然上人	晨日天人几一结还	五言律诗
不行门外地，斋戒得清真。长食施来饭，深居锁定身。朝昏常傍佛，起坐省逢人。非独心常净，衣无一点尘。	姚合	寄不出院僧	不斋长深朝起非衣	五言律诗
县斋还寂寞，夕雨洗苍苔。清气灯微润，寒声竹共来。虫移上阶近，客起到门回。想得吟诗处，唯应对酒杯。	姚合	万年县中雨夜会宿寄皇甫甸	县夕清寒虫客想唯	五言律诗
会解如来意，僧家独有君。开经对天子，骑马过声闻。本寺远于日，新诗高似云。热时吟一句，凉冷胜秋分。	姚合	赠供奉僧次融	会僧开骑本新热凉	五言律诗
一住毗陵寺，师应祗信缘。院贫人施食，窗静鸟窥禅。古磬声难尽，秋灯色更鲜。仍闻开讲日，湖上少鱼船。	姚合	赠常州院僧	一师院窗古秋仍湖	五言律诗
久向空门隐，交亲亦不知。文高轻古意，官冷似前资。老觉僧斋健，贫还酒债迟。仙方小字写，行坐把相随。	姚合	赠王建司马	久交文官老贫仙行	五言律诗
宪皇十一祀，共得春闱书。道直淹曹掾，命通侍玉除。浮生年月促，九陌笑言疏。何计同归去，沧江有弊庐。	姚合	赠任士曹	宪共道命浮九何沧	五言律诗
自君离海上，垂钓更何人。独宿空堂雨，闲行九陌尘。避时曾变姓，救难似嫌身。何处相期宿，咸阳酒市春。	姚合	赠刘[叉]	自垂独闲避救何咸	五言律诗
西方清净路，此路出何门。见说师知处，从来佛不言。今生多病恼，自晓至黄昏。唯寐方无事，那堪梦亦喧。	姚合	赠僧绍明	西此见从今自唯那	五言律诗
先生居处僻，荆棘与墙齐。酒好宁论价，诗狂不着题。烧成度世药，踏尽上山梯。懒听闲人语，争如谷鸟啼。	姚合	赠张质山人	先荆酒诗烧踏懒争	五言律诗
只辫麻为衲，此中经几春。庵前多猛兽，径小绝行人。泉近𣸣瓶履，山深少垢尘。想师正法指，喻我独迷津。	姚合	赠少室山麻襦僧	只此庵径泉山想喻	五言律诗
贤哲论独诞，吾宗次定今。诗吟天地广，觉印果因深。教演归恭敬，名标中外钦。既能施六度，了悟达双林。	姚合	赠王山人	贤吾诗觉教名既了	五言律诗
身外无徭役，开门百事闲。倚松听唳鹤，策杖望秋山。萍任连池绿，苔从匝地斑。料无车马客，何必扫柴关。	姚合	闲居遣怀十首一	身开倚策萍苔料何	五言律诗
闲卧销长日，亲朋笑我疏。诗篇随分有，人事度年无。情性僻难改，愁怀酒为除。谁能思此计，空备满床书。	姚合	闲居遣怀十首二	闲亲诗人情愁谁空	五言律诗
白日逍遥过，看山复绕池。展书寻古事，翻卷改新诗。赊酒风前酌，留僧竹里棋。同人笑相问，羡我足闲时。	姚合	闲居遣怀十首三	白看展翻赊留同羡	五言律诗
好景时牵目，茅斋兴有余。远山经雨后，庭树得秋初。道侣怜栽药，高人笑养鱼。优游随本性，甘被弃慵疏。	姚合	闲居遣怀十首四	好茅远庭道高优甘	五言律诗
永日厨烟绝，何曾暂废吟。闲时随思缉，小酒恣情斟。看月嫌松密，垂纶爱水深。世间多少事，无事可关心。	姚合	闲居遣怀十首五	永何闲小看垂世无	五言律诗
一生能几日，愁恨也无端。遇酒酕醄饮，逢花烂熳看。青云非失路，白发未相干。以此多携解，将心但自宽。	姚合	闲居遣怀十首六	一愁遇逢青白以将	五言律诗
万事徒纷扰，难关枕上身。朗吟销白日，沉醉度青春。演步怜山近，闲眠厌客频。市朝曾不到，长免满衣尘。	姚合	闲居遣怀十首七	万难朗沉演闲市长	五言律诗
野性多疏惰，幽栖更称情。独行看影笑，闲坐弄琴声。懒拜腰肢硬，慵趋礼乐生。业文随日遣，不是为求名。	姚合	闲居遣怀十首八	野幽独闲懒慵业不	五言律诗
生计甘寥落，高名愧自由。惯无身外事，不信世间愁。好酒盈杯酌，闲诗任笔酬。凉风从入户，云水更宜秋。	姚合	闲居遣怀十首九	生高惯不好闲凉云	五言律诗
拙直难和洽，从人笑掩关。不能行户外，宁解走尘间。被酒长酣思，无愁可上颜。何言归去事，著处是青山。			拙从不宁被无何著	五言律诗
县去帝城远，为官与隐齐。马随山鹿放，鸡杂野禽栖。绕舍惟藤架，侵堦是药畦。更师嵇叔夜，不拟作书题。	姚合	武功县中作三十首一	县为马鸡绕侵更不	五言律诗
方拙天然性，为官是事疏。惟寻向山路，不寄入城书。因病多收药，缘飡学钓鱼。养身成好事，此外更空虚。	姚合	武功县中作三十首二	方为惟不因缘养此	五言律诗
微官如马足，祗是在泥尘。到处贫随我，终年老趁人。簿书销眼力，杯酒耗心神。早作归休计，深居养此身。	姚合	武功县中作三十首三	微祗到终簿杯早深	五言律诗
簿书多不会，薄俸亦难销。醉卧慵开眼，闲行懒系腰。移花兼蝶至，买石得云饶。且自心中乐，从他笑寂寥。	姚合	武功县中作三十首四	簿薄醉闲移买且从	五言律诗
晓钟惊睡觉，事事便相关。小市柴薪贵，贫家砧杵闲。读书多旋忘，赊酒数空还。长羡刘伶辈，高眠出世间。	姚合	武功县中作三十首五	晓事小贫读赊长高	五言律诗
性疏常爱卧，亲故笑悠悠。纵出多携枕，因衙始裹头。上山方觉老，过寺暂忘愁。三考千余日，低腰不拟休。	姚合	武功县中作三十首六	性亲纵因上过三低	五言律诗
客至皆相笑，诗书满卧床。爱闲求病假，因醉弃官方。鬓发寒唯短，衣衫瘦渐长。自嫌多检束，不似旧来狂。	姚合	武功县中作三十首七	客诗爱因鬓衣自不	五言律诗
一日看除目，终年损道心。山亦冲雪上，诗好带风吟。野客嫌知印，家人笑买琴。只应随分过，已是错弥深。	姚合	武功县中作三十首八	一终山诗野家只已	五言律诗
邻里皆相爱，门开数见过。秋凉送客远，夜静咏诗多。就架题书目，寻栏记药窠。到官无别事，种得满庭莎。	姚合	武功县中作三十首九	邻门秋夜就寻到种	五言律诗
穷达天应与，人间事莫论。微官长似客，远县岂胜村。竟日多无食，连宵不闭门。斋心调笔砚，唯写五千言。	姚合	武功县中作三十首十	穷人微远竟连斋唯	五言律诗
县僻仍牢落，游人到便回。路当边地去，村入郭门来。酒户愁偏长，诗情病不开。可曾衙小吏，恐谓踏青苔。	姚合	武功县中作三十首十一	县游路村酒诗可恐	五言律诗
自下青山路，三年著绿衣。官卑食肉僭，才短事人非。野客教长醉，高僧劝早归。不知何计是，免与本心违。			自三官才野高不免	五言律诗
作吏荒城里，穷愁欲不胜。病多唯识药，年老渐亲僧。梦觉空堂月，诗成满砚冰。故人多得路，寂寞不相称。	姚合	武功县中作三十首十四	作穷病年梦诗故寂	五言律诗
谁念东山客，栖栖守印床。何年得事尽，终日逐人忙。醉卧谁知叫，闲书不着行。人间长检束，与此岂相当。	姚合	武功县中作三十首十五	谁栖何终醉闲人与	五言律诗
朝朝眉不展，多病怕逢迎。引水远通涧，垒山高过城。秋灯照树色，寒雨落池声。好是吟诗夜，披衣坐到明。	姚合	武功县中作三十首十六	朝多引垒秋寒好披	五言律诗
簿籍谁能问，风寒趁早眠。每旬常乞假，隔月探支钱。还往嫌诗僻，亲情怪酒颠。谋身须上计，终久是归田。	姚合	武功县中作三十首十七	簿风每隔还亲谋终	五言律诗
闭门风雨里，落叶与堦齐。野客嫌杯小，山翁喜枕低。听琴知道性，寻药得诗题。谁更能骑马，闲行祗杖藜。	姚合	武功县中作三十首十八	闭落野山听寻谁闲	五言律诗
腥膻都不食，稍稍觉神清。夜犬因风吠，邻鸡带雨鸣。守官常卧病，学道别称名。小有洞中路，谁能引我行。	姚合	武功县中作三十首十九	腥稍夜邻守学小谁	五言律诗
宦名浑不计，酒熟且开封。晴月销灯色，寒天挫笔锋。惊禽时并起，闲客数相逢。旧国萧条思，青山隔几重。	姚合	武功县中作三十首二十	宦酒晴寒惊闲旧青	五言律诗
假日多无事，谁知我独忙。移山入县宅，种竹上城墙。惊蝶遗花蘂，游蜂带蜜香。唯愁明早出，端坐吏人旁。	姚合	武功县中作三十首二十一	假谁移种惊游唯端	五言律诗
门外青山路，因循自不归。养生宜县僻，说品喜官微。净爱山僧饭，闲披野客衣。谁怜幽谷鸟，不解入城飞。	姚合	武功县中作三十首二十二	门因养说净闲谁不	五言律诗
一官无限日，愁闷欲何如。扫舍惊巢燕，寻方落壁鱼。从僧乞净水，凭客报闲书。白发谁能镊，年来四十余。	姚合	武功县中作三十首二十三	一愁扫寻从凭白年	五言律诗
朝朝门不闭，长似在山时。宾客抽书读，儿童斫竹骑。久贫还易老，多病懒能医。道友应相怪，休官日已迟。	姚合	武功县中作三十首二十四	朝长宾儿久多道休	五言律诗
戚戚常无思，循资格上官。闲人得事晚，常骨觅仙难。醉卧疑身病，贫居觉道宽。新诗久不写，自算少人看。	姚合	武功县中作三十首二十五	戚循闲常醉贫新自	五言律诗
漫作容身计，今知拙有余。青衫迎驿使，白发忆山居。道友怜蔬食，吏人嫌草书。须为长久事，归去自耕锄。	姚合	武功县中作三十首二十六	漫今青白道吏须归	五言律诗
主印三年坐，山居百事休。焚香开敕库，踏月上城楼。饮酒多成病，吟诗易长愁。殷勤问渔者，暂借手中钩。	姚合	武功县中作三十首二十七	主山焚踏饮吟殷暂	五言律诗
长忆青山下，深居遂性情。垒堦溪石净，烧竹灶烟轻。点笔图云势，弹琴学鸟声。今朝知县印，梦里百忧生。	姚合	武功县中作三十首二十八	长深垒烧点弹今梦	五言律诗
自知狂僻性，吏事固相疏。祗是看山立，无嫌出县居。印朱沾墨砚，户籍杂经书。月俸寻常请，无妨乏斗储。	姚合	武功县中作三十首二十九	自吏祗无印户月无	五言律诗
作吏无能事，为文旧致功。诗标八病外，心落百忧中。拜别登朝客，归依炼药翁。不知还往内，谁与此心同。	姚合	武功县中作三十首三十	作为诗心拜归不谁	五言律诗
九陌宅重重，何门怜此翁。荒庭唯菊茂，幽径与山通。落叶带衣上，闲云来酒中。此心谁得见，林下鹿应同。	姚合	秋日闲居二首一	九何荒幽落闲此林	五言律诗
先忆花时节，家山听更归。爱诗看古集，忆酒典寒衣。睡少身还健，愁多食不肥。自怜疏懒性，无事出门稀。	姚合	秋日闲居二首二	先家爱忆睡愁自无	五言律诗
闲居无事扰，旧病亦多痊。选字诗中老，看山屋外眠。片霞侵落日，繁叶咽鸣蝉。对此心还乐，谁知乏酒钱。	姚合	闲居晚夏	闲旧选看片繁对谁	五言律诗
不自识疏鄙，终年住在城。过门无马迹，满宅是蝉声。带病吟虽苦，休官梦已清。何当学禅观，依止古先生。	姚合	闲居	不终过满带休何依	五言律诗
终年城里住，门户似山林。客怪身名晚，妻嫌酒病深。写方多识药，失谱废弹琴。文字非经济，空虚用破心。	姚合	闲居遣兴	终门客妻写失文空	五言律诗
居止日萧条，庭前唯药苗。身闲眠自久，眼荖视还遥。檐燕酬莺语，邻花杂絮飘。客来无酒饮，搔首掷空瓢。	姚合	春日闲居	居庭身眼檐邻客搔	五言律诗
寂寞日何为，闲居春色迟。惊风起庭雪，寒雨长檐澌。强饮樽中酒，嘲山世外诗。此生仍且在，难与老相离。	姚合	早春闲居	寂闲惊寒强嘲此难	五言律诗
秋来梨果熟，行哭小儿饥。邻富鸡长往，庄贫客渐稀。借牛耕地晚，卖树纳钱迟。墙下当官道，依前夹竹篱。	姚合	原上新居	秋行邻庄借卖墙依	五言律诗
为客久未归，寒山独掩扉。晓来山鸟散，雨过杏花稀。天远云空积，溪深水自微。此情对春色，尽醉欲忘机。	姚合	山中述怀	为寒晓雨天溪此尽	五言律诗
旅人无事喜，终日思悠悠。逢酒嫌杯浅，寻书怕字稠。贫来许钱圣，梦觉见身愁。寂寞中林下，饥鹰望到秋。	姚合	客舍有怀	旅终逢寻贫梦寂饥	五言律诗
闲处无人到，乖疏称野情。日高搔首起，林下散衣行。泉引窗前过，云看石罅生。别来愁欲老，虚负出山名。	姚合	忆山	闲乖日林泉云别虚	五言律诗
客行无定止，终日路岐间。马为赊来贵，童缘借得顽。诗书愁触雨，店舍喜逢山。旧业嵩阳下，三年未得还。	姚合	客游旅怀	客终马童诗店旧三	五言律诗
正月一日后，寻春更不眠。自知还近僻，众说过于颠。看水宁依路，登山欲到天。悠悠芳思起，多是晚风前。	姚合	游春十二首一	正寻自众看登悠多	五言律诗
官卑长少事，县僻又无城。未晓冲寒起，迎春忍病行。树枝风掉软，菜甲土浮轻。好个林间鹊，今朝足喜声。	姚合	游春十二首二	官县未迎树菜好今	五言律诗
诗酒相牵引，朝朝思不穷。苔痕雪水里，春色竹烟中。迎雨缘池草，摧花倚树风。书非名利事，爱此少人同。	姚合	游春十二首三	诗朝苔春迎摧书爱	五言律诗
尘中主印吏，谁遣有高情。趁煖檐前坐，寻芳树底行。土融凝墅色，冰败满池声。渐觉春相泥，朝来睡不轻。	姚合	游春十二首四	尘谁趁寻土冰渐朝	五言律诗
疏顽无异事，随例但添年。旧历藏深箧，新衣薄絮绵。暖风浑酒色，晴日畅琴弦。同伴无辞困，游春贵在先。	姚合	游春十二首五	疏随旧新暖晴同游	五言律诗
看春长不足，岂更觉身劳。寺里花枝净，山中水色高。嫩云轻似絮，新草细如毛。并起诗人思，还应费笔毫。	姚合	游春十二首六	看岂寺山嫩新并还	五言律诗
悠悠小县吏，憔悴入新年。远思遭诗恼，闲情被酒牵。恋花林下饮，爱草野中眠。疏懒今成性，谁人肯更怜。	姚合	游春十二首七	悠憔远闲恋爱疏谁	五言律诗
处处春光遍，游人亦不稀。向阳倾冷酒，看影试新衣。嫩树行移长，幽禽语旋飞。同来皆去尽，冲夜独吟归。	姚合	游春十二首八	处游向看嫩幽同冲	五言律诗
朝朝看春色，春色似相怜。酒醒莺啼里，诗成蝶舞前。摘花盈手露，折竹满庭烟。亲故多相笑，疏狂似少年。	姚合	游春十二首九	朝春酒诗摘折亲疏	五言律诗
卑官还不恶，行止得逍遥。晴野花侵路，春陂水上桥。尘埃生暖色，药草长新苗。看却烟光散，狂风处处飘。	姚合	游春十二首十	卑行晴春尘药看狂	五言律诗
身被春光引，经时更不归。嚼花香满口，书竹粉黏衣。弄日莺狂语，迎风蝶倒飞。自知疏懒性，得事亦应稀。	姚合	游春十二首十一	身经嚼书弄迎自得	五言律诗
晓脱青衫出，闲行气味长。一瓶春酒色，数顷野花香。朝客闻应羡，山僧见亦狂。不将童仆去，恐为损风光。	姚合	游春十二首十二	晓闲一数朝山不恐	五言律诗
春来眠不得，谁复念生涯。夜听四邻乐，朝寻九陌花。轻烟浮草色，微雨濯年华。乞假非关病，朝衣在酒家。	姚合	春日即事	春谁夜朝轻微乞朝	五言律诗
广陵寒食天，无雾复无烟。煖日凝花柳，春风散管弦。园林多是宅，车马少于船。莫唤游人住，游人困不眠。	姚合	扬州春词三首一	广无煖春园车莫游	五言律诗
满郭是春光，街衢土亦香。竹风轻履舃，花露腻衣裳。谷鸟鸣还艳，山夫到更狂。可怜游赏地，炀帝国倾亡。	姚合	扬州春词三首二	满街竹花谷山可炀	五言律诗
江北烟光里，淮南胜事多。市鄽持烛入，邻里漾船过。有地惟栽竹，无家不养鹅。春风荡城郭，满耳是笙歌。	姚合	扬州春词三首三	江淮市邻有无春满	五言律诗
今朝一百五，出户雨初晴。舞爱双飞蝶，歌闻百啭莺。江深青草岸，花满白云城。为政多孱懦，应无酷吏名。	姚合	寒食二首一	今出舞歌江花为应	五言律诗
出城烟火少，况复是今朝。闲坐将谁语，临觞只自谣。堦前春藓遍，衣上落花飘。伎乐州人戏，使君心寂寥。	姚合	寒食二首二	出况闲临堦衣伎使	五言律诗
穷巷少芳菲，苍苔一径微。酒醒闻客别，年长送春归。宿愿眠云峤，浮名系锁闱。未因丞相庇，难得脱朝衣。	姚合	暮春书事	穷苍酒年宿浮未难	五言律诗
寂寂春将老，闲人强自欢。迎风莺语涩，带雨蝶飞难。傍砌木初长，眠花景渐阑。临轩平目望，情思若为宽。	姚合	春晚雨中	寂闲迎带傍眠临情	五言律诗
昨迎今复送，来晚去逡巡。芳尽空繁树，愁多独病身。静思倾酒懒，闲望上楼频。为向春风道，明年早报春。	姚合	送春	昨来芳愁静闲为明	五言律诗
闲斋深夜静，独坐又闲行。密树月笼影，疏篱水隔声。断猿时叫谷，栖鸟每摇柽。寂寞求名士，谁知此夕情。	姚合	夏夜	闲独密疏断栖寂谁	五言律诗
秋来不复眠，但觉思悠然。菊色欲经露，虫声渐替蝉。诗情生酒里，心事在山边。旧里无因到，西风又一年。	姚合	秋日有怀	秋但菊虫诗心旧西	五言律诗
昨宵白露下，秋气满山城。风劲衣巾脆，窗虚笔墨轻。临书爱真迹，避酒怕狂名。祗拟随麋鹿，悠悠过一生。	姚合	秋夕遣怀	昨秋风窗临避祗悠	五言律诗
酒熟菊还芳，花飘盏亦香。与君先一醉，举世待重阳。风色初晴利，虫声向晚长。此时如不饮，心事亦应伤。	姚合	同卫尉崔少卿九月六日饮	酒花与举风虫此心	五言律诗
帝里闲人少，谁同把酒杯。砚山篱下菊，今日几枝开。晓角惊眠起，秋风引病来。长年归思切，更值雁声催。	姚合	九日忆砚山旧居	帝谁砚今晓秋长更	五言律诗
萧萧晚景寒，独立望江壖。沙渚几行雁，风湾一只船。落霞澄返照，孤屿隔微烟。极目思无尽，乡心到眼前。	姚合	秋晚江次	萧独沙风落孤极乡	五言律诗
衰残归未遂，寂寞此宵情。旧国当千里，新年隔数更。寒犹近北峭，风渐向东生。谁见长安陌，晨钟度火城。	姚合	除夜二首一	衰寂旧新寒风谁晨	五言律诗
殷勤惜此夜，此夜在逡巡。烛尽年还别，鸡鸣老更新。傩声方去疫，酒色已迎春。明日持杯处，谁为最后人。	姚合	除夜二首二	殷此烛鸡傩酒明谁	五言律诗
霏微着草树，渐布与阶平。远近如空色，飘飏无落声。飞鸦疑翅重，去马觉蹄轻。遥想故山下，樵夫应滞行。	姚合	郡中对雪	霏渐远飘飞去遥樵	五言律诗
亭亭千万里，三五复秋中。此夕光应绝，常时思不同。九霄微有露，四海静无风。惆怅逡巡别，谁能看碧空。	姚合	八月十五夜看月	亭三此常九四惆谁	五言律诗
江昏山半晴，南阻绝人行。葭菼连云色，松杉共雨声。早秋仍燕舞，深夜更鼍鸣。为报迷津客，讹言未可轻。	姚合	苦雨	江南葭松早深为讹	五言律诗
旧山宁要去，此有濯缨泉。晓景松枝覆，秋光月色连。行寻屐齿尽，坐对角巾偏。寂寂幽栖处，无妨请俸钱。	姚合	陕下厉玄侍御宅五题濯缨	旧此晓秋行坐寂无	五言律诗
由钓起茅亭，柴扉复竹楹。波清见丝影，坐久识鱼情。白鸟依窗宿，青蒲傍砌生。欲同渔父舍，须自减逢迎。	姚合	陕下厉玄侍御宅五题垂钓	由柴波坐白青欲须	五言律诗
幽岛藓层层，诗人日日登。坐危石是榻，吟冷唾成冰。静对唯秋水，同来但老僧。竹枝题字处，小篆复谁能。	姚合	陕下厉玄侍御宅五题吟诗	幽诗坐吟静同竹小	五言律诗
微径婵娟里，唯闻静者知。迹深苔长处，步狭笋生时。高是连幽树，穷应到曲池。纱巾灵寿杖，行乐复相宜。	姚合	陕下厉玄侍御宅五题竹里	微唯迹步高穷纱行	五言律诗
不上酒家楼，池边日献酬。杯来转巴字，客坐绕方流。酹滴苔纹断，泉连石岸秋。若能山下置，岁晚愿同游。	姚合	陕下厉玄侍御宅五题泛觞	不池杯客酹泉若岁	五言律诗
泉眼高千尺，山僧取得归。架空横竹引，凿石透渠飞。洗药溪流浊，浇花雨力微。朝昏长绕看，护惜似持衣。	姚合	题僧院引泉	泉山架凿洗浇朝护	五言律诗
数日自穿池，引泉来近陂。寻渠通咽处，绕岸待清时。深好求鱼养，闲堪与鹤期。幽声听难尽，入夜睡常迟。	姚合	题家园新池	数引寻绕深闲幽入	五言律诗
赁居求贱处，深僻任人嫌。盖地花如绣，当门竹胜帘。劝僧尝药酒，教仆辨书签。庭际山宜小，休令着石添。	姚合	题李频新居	赁深盖当劝教庭休	五言律诗
营营是与非，前乐后还悲。今世已如此，他生愿似师。禅房空旦暮，画壁半陈隋。绕径苍苔迹，幽人来是谁。	姚合	寄题纵上人院	营前今他禅画绕幽	五言律诗
此女骨为土，贞名不可移。精灵閟何处，苹藻奠空祠。水石生异状，杉松无病枝。我来方谢雨，延滞失归期。	姚合	题贞女祠	此贞精苹水杉我延	五言律诗
帝里谁无宅，青山只属君。闲窗连竹色，幽砌上苔文。远近高低树，东西南北云。朝朝常独见，免被四邻分。	姚合	题刑部马员外修行里南街新	帝青闲幽远东朝免	五言律诗
入门尘外思，苔径药苗间。洞里应生玉，庭前自有山。帝城唯此静，朝客更谁闲。野鹤松中语，时时去复还。	姚合	题郭侍郎亲仁里幽居	入苔洞庭帝朝野时	五言律诗
每来归意懒，都尉似山人。台榭栖双鹭，松篁隔四邻。迸泉清胜雨，深洞暖如春。更看题诗处，前轩粉壁新。	姚合	题大理崔少卿驸马林亭	每都台松迸深更前	五言律诗
旧隐即云林，思归日日深。如今来此地，无复有前心。古石生灵草，长松栖异禽。暮潮檐下过，溅浪湿衣襟。	姚合	题杭州南亭	旧思如无古长暮溅	五言律诗
幽栖一亩宫，清峭似山峰。邻里不通径，俸钱唯买松。野人时寄宿，谷鸟自相逢。朝路床前是，谁知晓起慵。	姚合	题厉玄侍御所居	幽清邻俸野谷朝谁	五言律诗
引水穿风竹，幽声胜远溪。裁衣延野客，翦翅养山鸡。酒熟听琴酌，诗成削树题。惟愁春气暖，松下雪和泥。	姚合	过杨处士幽居	引幽裁翦酒诗惟松	五言律诗
闲居昼掩扉，门柳荫蔬畦。因病方收药，寻僧始度溪。少逢人到户，时有燕衔泥。萧洒身无事，名高孰与齐。	姚合	过李处士山居	闲门因寻少时萧名	五言律诗
忆师眠复起，永夜思迢迢。月下门方掩，林中寺更遥。钟声空下界，池色在清宵。终拟修禅观，窗间卷欲烧。	姚合	过无可僧院	忆永月林钟池终窗	五言律诗
清羸一饭师，闲院亦披衣。应诏常翻译，修心出是非。雪中疏磬度，林际晚风归。蔬食常来此，人间护净稀。	姚合	过稠上人院	清闲应修雪林蔬人	五言律诗
九经通大义，内典自应精。帘冷连松影，苔深减覆声。相逢幸此日，相失恐来生。觉路何门去，师须引我行。	姚合	过不疑上人院	九内帘苔相相觉师	五言律诗
九陌最幽寺，吾师院复深。烟霜同覆屋，松竹杂成林。鸟语境弥寂，客来机自沉。早知能到此，应不戴朝簪。	姚合	过昙花宝上人院	九吾烟松鸟客早应	五言律诗
上国千余里，逢春且胜游。暂闻新鸟戏，似解旅人愁。野色吞山尽，江烟衬水流。村醪须一醉，无恨滞行舟。	姚合	过杜氏江亭	上逢暂似野江村无	五言律诗
有相无相身，唯师说始真。修篁半庭影，清磬几僧邻。古壁丹青落，虚檐鸟雀驯。伊余求了义，羸马往来频。	姚合	过钦上人院	有唯修清古虚伊羸	五言律诗
寥寥听不尽，孤磬与疏钟。烦恼师长别，清凉我暂逢。蚁行经古藓，鹤毳落深松。自想归时路，尘埃复几重。	姚合	过无可上人院	寥孤烦清蚁鹤自尘	五言律诗
寺对远山起，幽居仍是师。斜阳通暗隙，残雪落疏篱。松静鹤栖定，廊虚钟尽迟。朝朝趋府吏，来此是相宜。	姚合	过城南僧院	寺幽斜残松廊朝来	五言律诗
偶寻灵迹去，幽径入氲氛。转壑惊飞鸟，穿山踏乱云。水从岩下落，溪向寺前分。释子游何处，空堂日渐曛。	姚合	过灵泉寺	偶幽转穿水溪释空	五言律诗
闲立津桥上，寒光动远林。皇宫对嵩顶，清洛贯城心。雪路初晴出，人家向晚深。自从王在镐，天宝至如今。	姚合	过天津桥晴望	闲寒皇清雪人自天	五言律诗
策杖度溪桥，云深步数劳。青猿吟岭际，白鹤坐松梢。天外浮烟远，山根野水交。自缘名利系，好此结蓬茆。	姚合	游终南山	策云青白天山自好	五言律诗
踏得度溪湾，晨游暮不还。月明松影路，春满杏花山。戏狖跳林末，高僧住石间。未肯离腰组，来此复何颜。	姚合	游杏溪兰若	踏晨月春戏高未来	五言律诗
终日游山困，今朝始傍河。寻芳愁路尽，逢景畏人多。鸟语催沽酒，鱼来似听歌。醉时眠石上，肢体自婆娑。	姚合	游阳河岸	终今寻逢鸟鱼醉肢	五言律诗
闲上津桥立，天涯一望间。秋风波上岸，旭日气连山。偶圣今方变，朝宗岂复还。昆仑在蕃界，作将亦何颜。	姚合	游河桥晓望	闲天秋旭偶朝昆作	五言律诗
秋蟾流异彩，斋洁上坛行。天近星辰大，山深世界清。仙飙石上起，海日夜中明。何计长来此，闲眠过一生。	姚合	秋夜月中登天坛	秋斋天山仙海何闲	五言律诗
暑月放朝频，青槐路绝尘。雨晴江色出，风动草香新。独立分幽岛，同行得静人。此欢宜稍滞，此去与谁亲。	姚合	同裴起居厉侍御放朝游曲江	暑青雨风独同此此	五言律诗
避暑高楼上，平芜望不穷。鸟穿山色去，人歇树阴中。数带长河水，千条弱柳风。暗思多少事，懒话与芝翁。	姚合	夏日登楼晚望	避平鸟人数千暗懒	五言律诗
高楼初霁后，远望思无穷。雨洗青山净，春蒸大野融。碧池舒煖景，若柳亸和风。为有登临兴，独吟落照中。	姚合	霁后登楼	高远雨春碧若为独	五言律诗
官散有闲情，登楼步稍轻。窗云带雨气，林鸟杂人声。晓日襟前度，微风酒上生。城中会难得，扫壁各书名。	姚合	早夏郡楼宴集	官登窗林晓微城扫	五言律诗
故人九寺长，邀我此同欢。永夜开筵静，中年饮酒难。微风侵烛影，叠漏过林端。腊后分朝日，天明几刻残。	姚合	夜宴太仆田卿宅	故邀永中微叠腊天	五言律诗
诗家会诗客，池阁晓初晴。鸟尽山中语，琴多谱外声。映花相劝酒，入洞各题名。疏野常如此，谁人信在城。	姚合	春日同会卫尉崔少卿宅	诗池鸟琴映入疏谁	五言律诗
军城夜禁乐，饮酒每题诗。坐稳吟难尽，寒多醉较迟。远钟惊漏压，微月被灯欺。此会诚堪惜，天明是别离。	姚合	军城夜会	军饮坐寒远微此天	五言律诗
竹里开华馆，珍羞次第尝。春风酒影动，晴日乐声长。久坐难辞醉，衰年亦暂狂。殷勤还继烛，永夕梦相妨。	姚合	宴光禄田卿宅	竹珍春晴久衰殷永	五言律诗
墙北走红尘，墙东接白云。山光衣上见，药气酒中闻。此会诚堪惜，穷秋日又曛。人间唯有醉，醉后复何云。	姚合	会将作崔监东园	墙墙山药此穷人醉	五言律诗
闻君有美酒，与我正相宜。溢瓮清如水，黏杯半似脂。岂唯消旧病，且要引新诗。况此便便腹，无非是满卮。	姚合	乞酒	闻与溢黏岂且况无	五言律诗
老人罢卮酒，不醉已经年。自饮君家酒，一杯三日眠。味轻花上露，色似洞中泉。莫厌时时寄，须知法未传。	姚合	寄卫拾遗乞酒	老不自一味色莫须	五言律诗
符印悬腰下，东山不得归。独行南北近，渐老往还稀。迸笋侵窗长，惊蝉出树飞。田田池上叶，长是使君衣。	姚合	杭州郡斋南亭	符东独渐迸惊田长	五言律诗
西园春欲尽，芳草径难分。静语唯幽鸟，闲眠独使君。密林生雨气，古石带潮文。虽去清秋远，朝朝见白云。	姚合	郡中西园	西芳静闲密古虽朝	五言律诗
临江府署清，闲卧复闲行。苔藓疏尘色，梧桐出雨声。渐除身外事，暗作道家名。更喜仙山近，庭前药自生。	姚合	杭州官舍即事	临闲苔梧渐暗更庭	五言律诗
十日公府静，巾栉起清晨。寒蝉近衰柳，古木似高人。学佛宁忧老，为儒自喜贫。海山归未得，芝术梦中春。	姚合	假日书事呈院中司徒	十巾寒古学为海芝	五言律诗
宫殿半山上，人家向下居。古厅眠易魇，老吏语多虚。雨水浇荒竹，溪沙拥废渠。圣朝收外府，皆是九天除。	姚合	书县丞旧厅	宫人古老雨溪圣皆	五言律诗
鼓绝门方掩，萧条作吏心。露垂庭际草，萤照竹间禽。棋罢嫌无月，眠迟听尽砧。还知未离此，时复更相寻。	姚合	县中秋宿	鼓萧露萤棋眠还时	五言律诗
竹屋临江岸，清宵兴自长。夜深倾北斗，叶落映横塘。渚闹渔歌响，风和角粽香。却愁南去棹，早晚到潇湘。	姚合	夏夜宿江驿	竹清夜叶渚风却早	五言律诗
左右分京阙，黄河与宅连。何功来此地，窃位已经年。天下才弥小，关中镇最先。陇山望可见，惆怅是穷边。	姚合	陕城即事	左黄何窃天关陇惆	五言律诗
茅屋临江起，登庸复应期。遥知归去日，自致太平时。幽药禅僧护，高窗宿鸟窥。行人尽歌咏，唯子独能诗。	姚合	和厉玄侍御题户部李相公庐	茅登遥自幽高行唯	五言律诗
寒日南宫晚，闲吟半醉归。位高行路静，诗好和人稀。古树苔文匝，遥峰雪色微。宁知逢彩笔，寂寞有光辉。	姚合	和户部侍郎省中晚归	寒闲位诗古遥宁寂	五言律诗
圣代无为化，郎中似散仙。晚眠随客醉，夜坐学僧禅。酒用林花酿，茶将野水煎。人生知此味，独恨少因缘。	姚合	和元八郎中秋居	圣郎晚夜酒茶人独	五言律诗
淅淅复修修，凉风似水流。此生难免老，举世大同愁。萤影明苔藓，鸿声傍斗牛。犹分省署直，何日是归休。	姚合	和膳部李郎中秋夕	淅凉此举萤鸿犹何	五言律诗
九衢难会宿，况复是寒天。朝客清贫老，林僧默悟禅。眠迟消漏水，吟苦堕寒涎。异日来寻我，沧江有钓船。	姚合	和厉玄侍御无可上人会宿见	九况朝林眠吟异沧	五言律诗
河倾月向西，九陌鼓声齐。尘静霜华远，烟生曙色低。禁门人已度，宫树鸟犹栖。疏懒劳相问，登山有旧梯。	姚合	答孟侍御早朝见寄	河九尘烟禁宫疏登	五言律诗
新居多野思，不似在京城。墙上云相压，庭前竹乱生。寻师望药力，依谱上琴声。好是中秋夜，无尘有月明。	姚合	和友人新居园上	新不墙庭寻依好无	五言律诗
一年离九陌，壁上挂朝袍。物外诗情远，人间酒味高。思归知病长，失寝觉神劳。衰老无多思，因君把笔毫。	姚合	荅李频秀才	一壁物人思失衰因	五言律诗
一会一分离，贫游少定期。酒多为客稳，米贵入城迟。晴日偷将睡，秋山乞与诗。纵然眉得展，不似见君时。	姚合	荅胡遇	一贫酒米晴秋纵不	五言律诗
不来知尽怪，失意懒春游。闻鸟宁惊梦，看花怕引愁。赌棋招敌手，沽酒自扶头。何似华筵上，推辞候到筹。	姚合	荅友人招游	不失闻看赌沽何推	五言律诗
闲居多僻静，犹恐道相违。只是夜深坐，那堪春未归。嫩苔黏野色，香絮扑人衣。纵有野僧到，终朝不话非。	姚合	酬田就	闲犹只那嫩香纵终	五言律诗
看月空门里，诗家境有余。露寒僧梵出，林静鸟巢疏。远色当秋半，清光胜夜初。独无台上思，寂寞守吾庐。	姚合	酬李廓精舍南台望月见寄	看诗露林远清独寂	五言律诗
下伏秋期近，还知扇渐疏。惊飙坠邻果，暴雨落江鱼。贵寺虽同秩，闲曹只管书。朝朝廊下食，相庇在肴菹。	姚合	酬光禄田卿末伏见寄	下还惊暴贵闲朝相	五言律诗
贡籍常同府，周行今一时。谏曹诚已忝，京邑岂相宜。黑发年来尽，沧江归去迟。何时得携手，林下静吟诗。	姚合	酬万年张郎中见寄	贡周谏京黑沧何林	五言律诗
未得沧江外，衰残读药书。圣朝优上秩，仁里许闲居。树对枝相接，泉同井不疏。酬章深自鄙，欲寄复踌蹰。	姚合	酬杨汝士尚书喜人移居	未衰圣仁树泉酬欲	五言律诗
幽斋琴思静，晚下紫宸朝。旧隐同溪远，周行隔品遥。深槐蝉唧唧，疏竹雨萧萧。不是相寻懒，烦君举酒瓢。	姚合	酬田卿书斋即事见寄	幽晚旧周深疏不烦	五言律诗
日日在心中，青山青桂丛。高人多爱静，归路亦应同。罢吏方无病，因僧得解空。新诗劳见问，吟对竹林风。	姚合	酬张籍司业见寄	日青高归罢因新吟	五言律诗
道同无宿约，三伏自从容。窗豁山侵座，扇摇风下松。客吟多绕竹，僧饭只凭钟。向晚分归路，莓苔行迹重。	姚合	谢秦校书与无可上人见访	道三窗扇客僧向莓	五言律诗
布囊悬蹇驴，千里到贫居。饮酒谁堪伴，留诗自与书。爱眠知不醉，省语似相疏。军吏衣裳窄，还应暗笑余。	姚合	喜贾岛至	布千饮留爱省军还	五言律诗
欲出心还懒，闲吟绕寝床。道书虫食尽，酒律客偷将。愁至为多病，贫来减得狂。见君何所似，如热得清凉。	姚合	喜喻凫至	欲闲道酒愁贫见如	五言律诗
晓立侍炉烟，夜归蓬荜眠。露华明菊上，萤影灭灯前。清漏和砧叠，栖禽与叶连。高人来此宿，为似在山颠。	姚合	喜雍陶秋夜访宿	晓夜露萤清栖高为	五言律诗
雨里难逢客，闲吟不复眠。虫声秋并起，林色夜相连。爱酒此生里，趋朝未老前。终须携手去，沧海棹鱼船。	姚合	喜贾岛雨中访宿	雨闲虫林爱趋终沧	五言律诗
客来初夜里，药酒自开封。老渐多归思，贫惟长病容。苦寒灯焰细，近晓鼓声重。僧可还相舍，深居闭古松。	姚合	喜马戴冬夜见过期无可上人	客药老贫苦近僧深	五言律诗
内殿臣相命，开樽话旧时。夜钟催鸟绝，积雪阻僧期。林静寒声远，天阴曙色迟。今宵复何夕，鸣珮坐相随。	姚合	喜马戴冬夜见过期无可上人	内开夜积林天今鸣	五言律诗
入门愁自散，不假见僧翁。花落煎茶水，松生醒酒风。拂床寻古画，拔刺看新丛。别有游人见，多疑住此中。	姚合	寻僧不遇	入不花松拂拔别多	五言律诗
欲种数茎苇，出门来往频。近陂收本土，选地问幽人。静看唯思长，初移未觉匀。坐中寻竹客，将去更逡巡。	姚合	种苇	欲出近选静初坐将	五言律诗
秋蛩声尚在，切切起苍苔。久是忘情者，今还有事来。微霜风稍静，圆月雾初开。此思谁能遣，应须执酒杯。	姚合	郡中冬夜闻蛩	秋切久今微圆此应	五言律诗
秋来吟更苦，半咽半随风。禅客心应乱，愁人耳愿聋。雨晴烟树里，日晚古城中。远思应难尽，谁当与我同。	姚合	闻蝉寄贾岛	秋半禅愁雨日远谁	五言律诗
时人嫌古画，倚壁不曾收。露滴胶山断，风吹绢海秋。残云飞屋里，片水落床头。尚胜凡花鸟，君能补缀不。	姚合	咏破屏风	时倚露风残片尚君	五言律诗
圣朝能用将，破敌速如神。掉剑龙缠臂，开旗火满身。积尸川没岸，流血野无尘。今日当场舞，应知是战人。	姚合	剑器词三首一	圣破掉开积流今应	五言律诗
昼渡黄河水，将军险用师。雪光偏着甲，风力不禁旗。阵变龙蛇活，军雄鼓角知。今朝重起舞，记得战酣时。	姚合	剑器词三首二	昼将雪风阵军今记	五言律诗
破虏行千里，三军意气粗。展旗遮日黑，驱马饮河枯。邻境求兵略，皇恩索阵图。元和太平乐，自古恐应无。	姚合	剑器词三首三	破三展驱邻皇元自	五言律诗
每日寻兵籍，经年别酒徒。眼疼长不校，肺病且还无。童仆惊衣窄，亲情觉语粗。几时得归去，依旧作山夫。	姚合	从军乐二首一	每经眼肺童亲几依	五言律诗
朝朝十指痛，唯署点兵符。贫贱依前在，颠狂一半无。身惭山友弃，胆赖酒杯扶。谁道从军乐，年来镊白须。	姚合	从军乐二首二	朝唯贫颠身胆谁年	五言律诗
从谏停东幸，垂衣宝历昌。汉昭登位少，周代卜年长。彩仗三清路，麻衣万国丧。玄宫今一闭，终古柏苍苍。	姚合	敬宗皇帝挽词三首一	从垂汉周彩麻玄终	五言律诗
晚色启重扉，旌旗路渐移。荆山鼎成日，湘浦竹斑时。臣子终身感，山园七月期。金茎看尚在，承露复何为。	姚合	敬宗皇帝挽词三首二	晚旌荆湘臣山金承	五言律诗
紫陌起仙飙，川原共寂寥。灵輴万国护，仪殿百神朝。漏滴秋风路，笳吟灞水桥。微臣空感咽，踊绝觉天遥。	姚合	敬宗皇帝挽词三首三	紫川灵仪漏笳微踊	五言律诗
垂拱开成化，愔愔雅乐全。千官方就日，四海忽无天。尧舜非传子，殷周但卜年。圣功青史外，刊石在陵前。	姚合	文宗皇帝挽词三首一	垂愔千四尧殷圣刊	五言律诗
代以无为理，车书万国同。继兄还付弟，授圣悉推公。云雾疑无日，笳箫别起风。金茎难复见，寒露落空中。	姚合	文宗皇帝挽词三首二	代车继授云笳金寒	五言律诗
龙归攀不得，髯在侍臣边。彻奠新阡起，登山吉从全。关河佳气散，夷夏哭声连。寂寞玄宫闭，朝昏千万年。	姚合	文宗皇帝挽词三首三	龙髯彻登关夷寂朝	五言律诗
晓漏启严城，宫臣缟素行。灵仪先卤簿，新谥在铭旌。云晦郊原色，风连霰雪声。凄凉望苑路，春草即应生。	姚合	庄恪太子挽词二首一	晓宫灵新云风凄春	五言律诗
寒日春宫闭，玄堂渭水滨。华夷笺乍绝，凶吉礼空新。薤露歌连哭，泉扉夜作晨。吹笙今一去，千古在逡巡。	姚合	庄恪太子挽词二首二	寒玄华凶薤泉吹千	五言律诗
服儒师道旨，粝食卧中林。谁识先生事，无身是本心。空山流水远，故国白云深。日夕谁来哭，唯应猿鸟吟。	姚合	哭费拾遗征君	服粝谁无空故日唯	五言律诗
修短皆由命，暗怀师出尘。岂知修道者，难免不亡身。永秘黄庭诀，高悬漉酒巾。可怜白犬子，闲吠远行人。	姚合	哭砚山孙道士	修暗岂难永高可闲	五言律诗
白日西边没，沧波东去流。名虽千古在，身已一生休。岂料文章远，那知瑞草秋。曾闻有书剑，应是别人收。	姚合	哭贾岛二首一	白沧名身岂那曾应	五言律诗
杳杳黄泉下，嗟君向此行。有名传后世，无子过今生。新墓松三尺，空堦月二更。从今旧诗卷，人觅写应争。	姚合	哭贾岛二首二	杳嗟有无新空从人	五言律诗
新诗十九首，丽格出青冥。得处神应骇，成时力尽停。正愁闻更喜，沉醉见还醒。自是天才健，非关笔砚灵。	姚合	喜览泾州卢侍御诗卷	新丽得成正沉自非	五言律诗
新诗盈道路，清韵似敲金。调格江山峻，功夫日月深。蜀笺方入写，越客始消吟。后辈难知处，朝朝枉用心。	姚合	喜览裴中丞诗卷	新清调功蜀越后朝	五言律诗
枉为乡里举，射鹄艺浑疏。归路羞人问，春城赁舍居。闭门辞杂客，开箧读生书。以此投知己，还因胜自余。	姚合	下第	枉射归春闭开以还	五言律诗
三年病不出，苔藓满藤鞋。倚壁看经坐，闻钟吃药斋。茶烟熏杀竹，檐雨滴穿堦。无暇频相访，秋风寂寞怀。	姚合	病僧	三苔倚闻茶檐无秋	五言律诗
碛露黄云下，凝寒鼓不鸣。战须移死地，军讳杀降兵。印马秋遮虏，蒸沙夜筑城。旧乡归不得，都尉负功名。	姚合	塞下曲	碛凝战军印蒸旧都	五言律诗
日日门长闭，邻家亦懒过。头风春饮苦，眼晕夜书多。幽鸟偏栖竹，凡人笑种莎。近来难得酒，无计奈愁何。	姚合	闲居	日邻头眼幽凡近无	五言律诗
波涛千里隔，抱疾亦相寻。会宿逢高士，辞归值积霖。丛桑山店迥，孤烛海船深。尚有重来约，知无省阁心。	周贺	留辞杭州姚合郎中	波抱会辞丛孤尚知	五言律诗
已当鸣雁夜，多事不同居。故疾离城晚，秋霖见月疏。趁风开静户，带叶卷残书。荡桨期南去，荒园久废锄。	周贺	酬吴之问见赠	已多故秋趁带荡荒	五言律诗
南游多老病，见说讲经稀。塞寺几僧在，关城空自归。带河衰草断，映日旱沙飞。却到禅斋后，边军识衲衣。	周贺	送分定归灵夏	南见塞关带映却边	五言律诗
归思缘平泽，幽斋夜话迟。人寻冯翊去，草向建康衰。雨雪生中路，干戈阻后期。几年方见面，应是镊苍髭。	周贺	与崔弇话别	归幽人草雨干几应	五言律诗
信是虚闲地，亭高亦有苔。绕池逢石坐，穿竹引山回。果落纤萍散，龟行细草开。主人偏好事，终不厌频来。	周贺	题何氏池亭	信亭绕穿果龟主终	五言律诗
山水叠层层，吾兄涉又登。挂帆春背雁，寻磬夜逢僧。雪溜悬衡岳，江云盖秣陵。评文永不忘，此说是中兴。	周贺	送表兄东南游	山吾挂寻雪江评此	五言律诗
南朝秋色满，君去意如何。帝业空城在，民田坏冢多。月圆台独上，栗绽寺频过。篱下西江阔，相思见白波。	周贺	送康绍归建业	南君帝民月栗篱相	五言律诗
夏天多忆此，早晚得秋分。旧月来还见，新蝉坐忽闻。扇风调病叶，沟水隔残云。别有微凉处，从容不似君。	周贺	再过王辂原居纳凉	夏早旧新扇沟别从	五言律诗
南行随越僧，别业几池菱。两鬓已垂白，五湖归挂罾。夜涛鸣栅鏁，寒苇露船灯。去此应无事，却来知不能。	周贺	送耿山人归湖南	南别两五夜寒去却	五言律诗
惜别听边漏，窗灯落烬重。寒僧回绝塞，夕雪下穷冬。出定闻残角，休兵见坏锋。何年更来此，老却倚堦松。	周贺	送省己上人归太原	惜窗寒夕出休何老	五言律诗
从作两河客，别离经半年。却来峰顶宿，知废甄南禅。余雾沉斜月，孤灯照落泉。何当闲事尽，相伴老溪边。	周贺	宿甄山南溪昼公院	从别却知余孤何相	五言律诗
停桡因旧识，白发向波涛。以我往来倦，知君耕稼劳。渚田临舍尽，坂路出檐高。游者还南去，终期伴尔曹。	周贺	相次寻举客寄住人	停白以知渚坂游终	五言律诗
旧乡无子孙，谁共老青门。迢递早秋路，别离深夜村。伊流偕行客，岳响答啼猿。去后期招隐，何当复此言。	周贺	出关寄贾岛	旧谁迢别伊岳去何	五言律诗
湖外谁相识，思归日日频。遍寻新住客，少见故乡人。失计空知命，劳生耻为身。惟看洞庭树，即是旧山春。	周贺	暮冬长安旅舍	湖思遍少失劳惟即	五言律诗
瘦形无血色，草履着行穿。闲话似持咒，不眠同坐禅。背经来汉地，袒膊过冬天。情性人难会，游方应信缘。	周贺	赠胡僧	瘦草闲不背袒情游	五言律诗
税时兼主印，每日得闲稀。对酒妨料吏，为官亦典衣。案迟吟坐待，宅近步行归。见说论诗道，应愁判是非。	周贺	赠李主簿	税每对为案宅见应	五言律诗
溪僧还共谒，相与坐寒天。屋雪凌高烛，山茶称远泉。夜清更彻寺，空阔雁冲烟。莫怪多时话，重来又隔年。	周贺	同朱庆馀宿翊西上人房	溪相屋山夜空莫重	五言律诗
转刺名山郡，连年别省曹。分题得客少，着价买书高。晚柳蝉和角，寒城烛照涛。鄱溪卧疾久，未获后乘骚。	周贺	寄姚合郎中	转连分着晚寒鄱未	五言律诗
一斋难过日，况是更休粮。养力时行道，闻钟不上堂。惟留温药火，未写化金方。旧有山厨在，从僧请作房。	周贺	休粮僧	一况养闻惟未旧从	五言律诗
灌木藏岑色，天寒望即愁。高斋何日去，远瀑入城流。腊近溪书绝，灯残夜雪稠。迩来相忆处，枕上苦吟休。	周贺	怀西峰隐者	灌天高远腊灯迩枕	五言律诗
野寺绝依念，灵山会遍行。老来披衲重，病后读经生。乞食嫌村远，寻溪爱路平。多年柏岩住，不记柏岩名。	周贺	赠柏岩禅师	野灵老病乞寻多不	五言律诗
不觉月又尽，未归还到春。雪通庐岳梦，树匝草堂身。泽雁和寒露，江槎带远薪。何年自此去，旧国复为邻。	周贺	旅怀	不未雪树泽江何旧	五言律诗
贵邑清风满，谁同上宰心。杉松出郭外，雨电下嵩阴。度雁方离垒，来僧始别岑。西池月才迥，会接一宵吟。	周贺	缑氏韦明府厅	贵谁杉雨度来西会	五言律诗
野客行无定，全家在浦东。寄眠僧阁静，赠别橐金空。旧里千山隔，归舟百计同。药资如有分，相约老吴中。	周贺	送朱庆馀	野全寄赠旧归药相	五言律诗
西峰残日落，谁见寂寥心。孤枕客眠久，两廊僧话深。寒扉关雨气，风叶隐钟音。此爱东楼望，仍期别夜寻。	周贺	宿开元寺楼	西谁孤两寒风此仍	五言律诗
辞僧下水栅，因梦岳钟声。远路独归寺，几时重到城。风高寒叶落，雨绝夜堂清。自说深居后，邻州亦不行。	周贺	送僧还南岳	辞因远几风雨自邻	五言律诗
杨柳已秋思，楚田仍刈禾。归心病起切，败叶夜来多。细雨城蝉噪，残阳峤客过。旧山余业在，杳隔洞庭波。	周贺	秋思	杨楚归败细残旧杳	五言律诗
黄叶下堦频，徐徐起病身。残秋萤出尽，独夜雁来新。别业去千里，旧乡空四邻。孤舟寻几度，又识岳阳人。	周贺	旅情	黄徐残独别旧孤又	五言律诗
寒天仍远去，离寺雪霏霏。古迹曾重到，生涯不暂归。坐禅山店暝，补衲夜灯微。巡礼何时住，相逢的是稀。	周贺	送灵应禅师	寒离古生坐补巡相	五言律诗
匹马无穷地，三年逐大军。筭程淮邑远，起帐夕阳曛。瀑浪行时漱，边笳语次闻。要传书札去，应到碛东云。	周贺	送陆判官防秋	匹三筭起瀑边要应	五言律诗
一从云水住，曾不下西岑。落木孤猿在，秋庭积雾深。泉流通井脉，虫响出墙阴。夜静溪声彻，寒灯尚独吟。	周贺	山居秋思	一曾落秋泉虫夜寒	五言律诗
竹庭瓶水新，深称北窗人。讲罢见黄叶，诗成寻旧邻。锡阴迷坐石，池影露斋身。苦作南行约，劳生始问津。	周贺	赠皎然上人	竹深讲诗锡池苦劳	五言律诗
春居无俗喧，时立涧前村。路远少来客，山深多过猿。带岩松色老，临水杏花繁。除忆文流外，何人更可言。	周贺	春日山居寄友人	春时路山带临除何	五言律诗
洗足北林去，远途今已分。麻衣行岳色，竹杖带湘云。饥鼠缘危壁，寒狸出坏坟。前峰一声磬，此夕不同闻。	周贺	送僧归江南	洗远麻竹饥寒前此	五言律诗
此行经岁近，唯约半年回。野渡人初过，前山云未开。雁群逢晓断，林色映川来。清夜芦中客，严家旧钓台。	周贺	早春越中留故人	此唯野前雁林清严	五言律诗
弹琴多去情，浮檝背潮行。人望丰壖宿，虫依蠹木鸣。樯烟离浦色，芦雨入船声。如疾登云路，凭君寄此生。	周贺	送友人	弹浮人虫樯芦如凭	五言律诗
野烟居舍在，曾约此重过。久雨初招客，新田未种禾。夜虫鸣井浪，春鸟宿庭柯。莫为儿孙役，余生能几何。	周贺	春日重到王依村居	野曾久新夜春莫余	五言律诗
乱云迷远寺，入路认青松。鸟道缘巢影，僧鞋印雪踪。草烟连野烧，溪雾隔霜钟。更遇樵人问，犹言过数峰。	周贺	入静隐寺途中作	乱入鸟僧草溪更犹	五言律诗
何处得乡信，告行当雨天。人离京口日，潮送岳阳船。孤鸟背林色，远帆开浦烟。悲君惟此别，不肯话回年。	周贺	送杨岳归巴陵	何告人潮孤远悲不	五言律诗
风泉尽结冰，寒梦彻西陵。越信楚城得，远怀中夜兴。树停沙岛鹤，茶会石桥僧。寺阁连官舍，行吟过几层。	周贺	赠朱庆馀校书	风寒越远树茶寺行	五言律诗
带病希相见，西城早晚来。衲衣风坏帛，香印雨沾灰。坐久钟声尽，谈余岳影回。却思同宿夜，高枕说天台。	周贺	逢播公	带西衲香坐谈却高	五言律诗
相过值早凉，松帚扫山床。坐石泉痕黑，登城藓色黄。逆风沉寺磬，初日晒邻桑。几处逢僧说，期来宿北冈。	周贺	寻北冈韩处士	相松坐登逆初几期	五言律诗
林迳西风急，松枝讲钞余。冻髭亡夜剃，遗偈病时书。地燥焚身后，堂空着影初。吊来频落泪，曾忆到吾庐。	周贺	哭闲霄上人	林松冻遗地堂吊曾	五言律诗
已落关东叶，空悬浙右心。寒灯随故病，伏雨接秋霖。客话曾谁和，虫声少我吟。蒹葭半波水，夜夜宿边禽。	周贺	城中秋作	已空寒伏客虫蒹夜	五言律诗
四面杉萝合，空堂画老仙。蠹根停雪水，曲角积茶烟。道至心机尽，宵晴瑟韵全。暂来还又去，未得坐经年。	周贺	玉芝观王道士	四空蠹曲道宵暂未	五言律诗
故国知何处，西风已度关。归人值落叶，远路入寒山。多难喜相识，久贫宁自闲。唯将往来信，遥慰别离颜。	周贺	出关后寄贾岛	故西归远多久唯遥	五言律诗
丛木开风径，过从白昼寒。舍深原草合，茶疾竹薪干。夕雨生眠兴，禅心少话端。频来觉无事，尽日坐相看。	周贺	题昼公院	丛过舍茶夕禅频尽	五言律诗
积雨晴时近，西风叶满泉。相逢嵩岳客，共听楚城蝉。宿馆横秋岛，归帆涨远田。别多还寂寞，不似剡中年。	周贺	京口赠崔固	积西相共宿归别不	五言律诗
绝顶言无伴，长怀剃发师。禅中灯落烬，讲次柏生枝。沙井泉澄疾，秋钟韵尽迟。里闾还受请，空有向南期。	周贺	书实上人房	绝长禅讲沙秋里空	五言律诗
遥忆新安旧，扁舟往复还。浅深看水石，来往逐云山。到县余花在，过门五柳闲。东征随子去，俱隐薜萝间。	周贺	送张𬤇之睦州	遥扁浅来到过东俱	五言律诗
药力资苍鬓，应非旧日身。一为嵩岳客，几葬洛阳人。石缝瓢探水，云根斧斫薪。关西来往路，谁得水银银。	周贺	赠王道士	药应一几石云关谁	五言律诗
大野始严凝，云天晓色澄。树寒稀宿鸟，山迥少来僧。背日收窗雪，开炉释砚冰。忽然归故国，孤想寓西陵。	周贺	冬日山居思乡	大云树山背开忽孤	五言律诗
竹溪人请住，何日向中峰。瓦舍山情少，斋身疾色浓。夏高移坐次，菊浅露行踪。来往湓城下，三年两度逢。	周贺	如空上人移居大云寺	竹何瓦斋夏菊来三	五言律诗
北京一别后，吴楚几听砧。住久白发出，讲长枯叶深。香连邻舍像，磬彻远巢禽。寂默应关道，何人见此心。	周贺	送幻群法师	北吴住讲香磬寂何	五言律诗
鸟鸣春日晓，喜见竹门开。路自高岩出，人骑大马来。折花林影断，移石洞阴回。更欲留深语，重城暮色催。	周贺	春喜友人至山舍	鸟喜路人折移更重	五言律诗
绿水阴空院，春深喜再来。独眠从草长，留酒看花开。过雨远山出，向风孤鸟回。忽思秋夕事，云物却悠哉。	周贺	春日重至南徐旧居	绿春独留过向忽云	五言律诗
暑消冈舍清，闲语有余情。涧水生茶味，松风灭扇声。远分临海雨，静觉掩山城。此地秋吟苦，时来绕菊行。	周贺	早秋过郭涯书堂	暑闲涧松远静此时	五言律诗
上国多离别，年年渭水滨。空将未归意，说向欲行人。雁度池塘月，山连井邑春。临岐惜分手，日暮一沾巾。	周贺	长安送人	上年空说雁山临日	五言律诗
小斋经暮雨，四面绝纤埃。眠客闻风觉，飞虫入烛来。夜凉书读遍，月正户全开。住远稀相见，留连宿始回。	周贺	宿李枢书斋	小四眠飞夜月住留	五言律诗
平楚起寒色，长沙犹未还。世情何处淡，湘水向人闲。空翠隐高鸟，夕阳归远山。孤云万余里，惆怅洞庭间。	周贺	杪秋登江楼	平长世湘空夕孤惆	五言律诗
洞庭初叶下，旅客不胜愁。明月天涯夜，青山江上秋。一官成白首，万里寄沧洲。只被浮名系，宁无愧海鸥。	周贺	秋宿洞庭	洞旅明青一万只宁	五言律诗
孤吟疏雨绝，荒馆乱峰前。晓鹭栖危石，秋萍满败船。溜从华顶落，树与赤城连。已有求闲意，相期在暮年。	郑巢	泊灵溪馆	孤荒晓秋溜树已相	五言律诗
林疏多暮蝉，师去宿山烟。古壁灯熏画，秋琴雨润弦。竹间窥远鹤，岩上取寒泉。西岳沙房在，归期更几年。	郑巢	瀑布寺贞上人院	林师古秋竹岩西归	五言律诗
巡礼知难尽，幽人见亦稀。几年潭上过，何待雪中归。远瀑穿经室，寒螀发定衣。无因寻道者，独坐对松扉。	郑巢	寄贞法师	巡幽几何远寒无独	五言律诗
貂裘离阙下，初佐汉元勋。河偃流澌叠，沙晴远树分。牛羊下暮霭，鼓角调寒云。中夕萧关宿，边声不可闻。	郑巢	送灵溪李侍郎	貂初河沙牛鼓中边	五言律诗
逍遥方罢郡，高兴接东瓯。几处行杉迳，何时宿石楼。湘声穿古窦，华影在空舟。惆怅云门路，无因得从游。	郑巢	送姚郎中罢郡游越	逍高几何湘华惆无	五言律诗
西风吹远蝉，驿路在云边。独梦诸山外，高谈大斾前。夜灯分楚塞，秋角满湘船。郡邑多岩窦，何方便学仙。	郑巢	送魏校书赴夏口从事	西驿独高夜秋郡何	五言律诗
吟去望双旌，沧洲晚气清。遥分高岳色，乱出远蝉声。楚霁云连寺，湘寒浪浸城。孤猿不可听，一听白髭生。	郑巢	送衡州薛从事	吟沧遥乱楚湘孤一	五言律诗
关河度几重，边色上离容。灞水方为别，沙场又入冬。曙雕回大旆，夕雪没前峰。汉使多长策，须令远国从。	郑巢	送边使	关边灞沙曙夕汉须	五言律诗
篇章动玉京，坠叶满前程。旧国与僧别，秋江罢钓行。马过隋代寺，樯出楚山城。应近嵩阳宿，潜闻瀑布声。	郑巢	送人赴举	篇坠旧秋马樯应潜	五言律诗
论文意有违，寒雨洒行衣。南渡久谁语，后吟今独归。河帆因树落，沙鸟背潮飞。若值云门侣，多因宿翠微。	郑巢	送袁肇归山阴	论寒南后河沙若多	五言律诗
潇湘路杳然，清兴起秋前。去寺多随磬，看山半在船。绿云天外鹤，红树雨中蝉。莫使游华顶，逍遥更过年。	郑巢	送李式	潇清去看绿红莫逍	五言律诗
挂席曙钟初，家山半在吴。𫇛声过远寺，江色润秋芜。陂鹤巢城木，边鸿宿岸芦。知君当永夜，独钓五湖隅。	郑巢	送韦弇	挂家𫇛江陂边知独	五言律诗
南京路悄然，欹石漱流泉。远寺寒云外，扬帆暑雨前。雁行回晓岫，蜃色上湖田。更想清吟处，多同隐者眠。	郑巢	送人南游	南欹远扬雁蜃更多	五言律诗
又归衡岳寺，旧院树冥冥。坐石逢寒衲，寻龛补坏经。峤云笼曙磬，潭草落秋萍。谁伴高窗宿，禅衣挂桂馨。	郑巢	送省空上人归南岳	又旧坐寻峤潭谁禅	五言律诗
竹锡与袈裟，灵山笑暗霞。泉痕生净藓，烧力落寒花。高户闲听雪，空窗静捣茶。终期宿华顶，须会说三巴。	郑巢	送象上人还山中	竹灵泉烧高空终须	五言律诗
忆过僧禅处，遥山抱竹门。古房关藓色，秋径扫潮痕。石净闻泉落，沙寒见鹤翻。终当从此望，更与道人言。	郑巢	送僧归富春	忆遥古秋石沙终更	五言律诗
古殿焚香外，清羸坐石棱。茶烟开瓦雪，鹤迹上潭冰。孤磬侵云动，灵山隔水登。白云归意远，旧寺在庐陵。	郑巢	送琇上人	古清茶鹤孤灵白旧	五言律诗
一化西风外，禅流稍稍分。买碑行暮雨，斲石葬寒云。静户关松色，荒斋聚鸟群。朗吟声不倦，高传有遗文。	郑巢	哭虚海上人	一禅买斲静荒朗高	五言律诗
后房寒竹连，白昼坐冥然。片衲何山至，空堂几夜禅。叶侵经上字，冰结砚中泉。雪夕谁同话，悬灯古像前。	郑巢	和姚郎中题凝公院	后白片空叶冰雪悬	五言律诗
云泉心不爽，垂日坐柴关。砚取檐前雨，图开异国山。原僧招过宿，沙鸟伴长闲。地与中峰近，残阳独不还。	郑巢	赠丘先生	云垂砚图原沙地残	五言律诗
南海何年过，中林一磬微。病逢秋雨发，心逐暮潮归。久卧前山寺，犹逢故国衣。近来慵步履，石藓满柴扉。	郑巢	赠蛮僧	南中病心久犹近石	五言律诗
寒蛩鸣不定，郭外水云幽。南浦雁来日，北窗人卧秋。病身多在远，生计少于愁。薄暮西风急，清砧响未休。	郑巢	秋思	寒郭南北病生薄清	五言律诗
故苑多愁夕，西风木叶黄。寒江浸雾月，晓角满城霜。弟侄来书少，关河去路长。几时停桂檝，故国隔潇湘。	郑巢	楚城秋夕	故西寒晓弟关几故	五言律诗
云水生寒色，高亭发远心。雁来疏角韵，槐落减秋阴。隔石尝茶坐，当山抱瑟吟。谁知潇洒意，不似有朝簪。	郑巢	秋日陪姚郎中登郡中南亭	云高雁槐隔当谁不	五言律诗
暮过潭上寺，独宿白云间。钟磬遥连树，星河半隔山。石中泉暗落，松外户初关。却忆终南里，前秋此夕还。	郑巢	宿天竺寺	暮独钟星石松却前	五言律诗
当门三四峰，高兴几人同。寻鹤新泉外，留僧古木中。蝉鸣槐叶雨，鱼散芰荷风。多喜陪幽赏，清吟绕石丛。	郑巢	陈氏园林	当高寻留蝉鱼多清	五言律诗
湖近草侵庭，秋来道兴生。寒潮添井味，远漏带松声。放卷听泉坐，寻僧踏雪行。何年各无事，高论宿青城。	郑巢	题崔中丞北斋	湖秋寒远放寻何高	五言律诗
山空水绕篱，几日此栖迟。采菊频秋醉，留僧拟夜棋。桂阴生野菌，石缝结寒澌。更喜连幽洞，唯君与我知。	郑巢	题崔行先石室别墅	山几采留桂石更唯	五言律诗
山寒叶满衣，孤鹤偶清羸。已在云房老，休为内殿期。岚昏声磬早，菓熟唤猿迟。未得终高论，明朝更别离。	郑巢	题灵隐寺皖公院	山孤已休岚菓未明	五言律诗
野栏秋景晚，疏散两三枝。嫩碧浅轻态，幽香闲澹姿。露倾金盏小，风引道冠欹。独立悄无语，清愁人讵知。	崔涯	黄蜀葵	野疏嫩幽露风独清	五言律诗
人皆贪禄利，白首更营营。若见无为理，兼忘不朽名。幽禽窥饭下，好药入篱生。梦觉幽泉滴，应疑禁漏声。	章孝标	赠茅山高拾遗蔓	人白若兼幽好梦应	五言律诗
大隐严城内，闲门向水开。扇风知暑退，树影觉秋来。望远云生海，行稀砌长苔。废兴今古事，何必叹池灰。	章孝标	次韵和光禄钱卿二首一	大闲扇树望行废何	五言律诗
闲论忧王室，愁眉仗酒开。方嗟三覆役，又喜四愁来。晨起萤穿竹，晡餐鸟下苔。同期阳月至，灵室祝葭灰。	章孝标	次韵和光禄钱卿二首二	闲愁方又晨晡同灵	五言律诗
象魏抽簪早，匡庐筑室牢。宦情归去薄，天爵隐来高。箧有新征诏，囊余旧缊袍。何如舍麋鹿，明主仰风骚。	章孝标	赠庐山钱卿	象匡宦天箧囊何明	五言律诗
去住迹虽异，爱憎情不同。因君向帝里，使我厌山中。故友多朝客，新文尽国风。艺精心更苦，何患不成功。	章孝标	山中送进士刘蟾赴举	去爱因使故新艺何	五言律诗
孤帆几日程，投刺水边城。倚棹逢春老，登筵见月生。饮酣杯有浪，棋散漏无声。太守怜才者，从容礼不轻。	章孝标	送进士陈峣往睦州谒冯郎中	孤投倚登饮棋太从	五言律诗
神物不复见，小池空在兹。因嫌冲斗夜，未是偃戈时。岸古鱼藏穴，蒲凋翠立危。吾皇别有剑，何必铸金为。	章孝标	丰城剑池即事	神小因未岸蒲吾何	五言律诗
九衢车马尘，不染了空人。𫏐舍中峰雪，应看内殿春。斋心无外事，定力见前身。圣主方崇教，深宜谒紫宸。	章孝标	送无相禅师入关	九不𫏐应斋定圣深	五言律诗
尝闻一粒功，足以反衰容。方寸如不达，此生安可逢。寄书时态尽，忆语道情浓。争得携巾履，同归鸟外峰。	章孝标	赠匡山道者	尝足方此寄忆争同	五言律诗
木钻钻盘石，辛勤四十年。一朝才见物，五色互呈妍。七魄憎阳盛，三彭恶命延。被他迷失却，叹息只澘然。	章孝标	道者与金丹开合已失因为二	木辛一五七三被叹	五言律诗
阴阳曾作炭，造化亦分功。减自青囊里，收安玉合中。凡材难度世，神物自归空。惆怅流年速，看成白首翁。	章孝标	道者与金丹开合已失因为二	阴造减收凡神惆看	五言律诗
窗户潮头雪，云霞镜里天。岛桐秋送雨，江艇暮摇烟。藕折莲芽脆，茶挑茗眼鲜。还将欧冶剑，更淬若耶泉。	章孝标	思越州山水寄朱庆馀	窗云岛江藕茶还更	五言律诗
石脉绽寒光，松根喷晓霜。注瓶云母滑，漱齿茯苓香。野客偷煎茗，山僧惜净床。三禅不要问，孤月在中央。	章孝标	方山寺松下泉	石松注漱野山三孤	五言律诗
秋河溢长空，天洒万丈布。深雷隐云壑，孤电挂岩树。沧溟晓喷寒，碧落晴荡素。非趋下流急，势使不得住。	章孝标	瀑布	秋天深孤沧碧非势	五言律诗
乡路绕蒹葭，萦纡出海涯。人衣披蜃气，马迹印盐花。草没题诗石，潮摧坐钓槎。还归旧窗里，凝思向余霞。	章孝标	归海上旧居	乡萦人马草潮还凝	五言律诗
牙簪不可忘，来处隔炎荒。截得半环月，磨成四寸霜。晓辞梳齿腻，秋入发根凉。好是纱巾下，纤纤锥出囊。	章孝标	答友人惠牙簪	牙来截磨晓秋好纤	五言律诗
田家无五行，水旱卜蛙声。牛犊乘春放，儿童候暖耕。池塘烟未起，桑柘雨初晴。岁晚香醪熟，村村自送迎。	章孝标	长安秋夜	田水牛儿池桑岁村	五言律诗
久在青田唳，天高忽暂闻。翩翻萦碧落，嘹唳入重云。出谷莺何待，鸣岐凤欲群。九皋宁足道，此去透𬘡缊。	章孝标	闻云中唳鹤	久天翩嘹出鸣九此	五言律诗
时人嫌古画，倚壁不曾收。雨滴胶山断，风吹绢海秋。残云飞屋里，片水落床头。尚胜凡花鸟，君能补缀休。	章孝标	破山水屏风	时倚雨风残片尚君	五言律诗
霜锸破桐阴，青丝试浅深。月轮开地脉，镜面写天心。碧甃花千片，香泉乳百寻。欲知争汲引，听取辘轳音。	章孝标	和顾校书新开井	霜青月镜碧香欲听	五言律诗
衫袖拂青冥，推鞍上翠屏。尘埃辞马尾，城阙入窗棂。云领浮名去，钟撞大梦醒。茫茫山下事，满眼送流萍。	章孝标	游云际寺	衫推尘城云钟茫满	五言律诗
一忝乡书荐，长安未得回。年光逐渭水，春色上秦台。燕掠平芜去，人冲细雨来。东风生故里，又过几花开。	章孝标	春原早望	一长年春燕人东又	五言律诗
野寺孤峰上，危楼耸翠微。卷帘沧海近，洗钵白云飞。竹影临经案，松花点衲衣。日斜登望处，湖畔一僧归。	章孝标	西山广福院	野危卷洗竹松日湖	五言律诗
地势连沧海，山名号紫微。景闲僧坐久，路僻客来稀。峡影云相照，河流石自围。尘喧都不到，安得此忘归。	章孝标	题紫微山上方	地山景路峡河尘安	五言律诗
步步远晨昏，凄心出里门。见乌唯有泪，看雁更伤魂。宿酒宁辞醉，回书讳苦言。野人应怪笑，不解爱田园。	袁不约	离家	步凄见看宿回野不	五言律诗
度岭春风暖，花多不识名。瘴烟迷月色，巴路傍溪声。畏药将银试，防蛟避水行。知君怜酒兴，莫杀醉猩猩。	袁不约	送人至岭南	度花瘴巴畏防知莫	五言律诗
果窥丹灶鹤，莫羡白头翁。日月仙壶外，筋骸药臼中。云归无定所，鸟迹不留空。何必劳方寸，岖岐问远公。	李敬方	遣兴	果莫日筋云鸟何岖	五言律诗
不向花前醉，花应解笑人。只忧连夜雨，又过一年春。日日无穷事，区区有限身。若非杯酒里，何以寄天真。	李敬方	劝酒	不花只又日区若何	五言律诗
远戎兵压境，迁客泪横襟。烽候惊春塞，缧囚困越吟。自怜牛马走，未识犬羊心。一月无消息，西看日又沉。	李敬方	近无西耗	远迁烽缧自未一西	五言律诗
天台十二旬，一片雨中春。林果黄梅尽，山苗半夏新。阳乌晴展翅，阴魄夜飞轮。坐冀无云物，分明见北辰。	李敬方	天台晴望	天一林山阳阴坐分	五言律诗
西京高院长，直气似吾徒。走马论边备，飞声感庙谟。官移人未察，身没事多符。寂寞他年后，名编野史无。	李敬方	闻高侍御卒贬所	西直走飞官身寂名	五言律诗
孤客秋风里，驱车入陕西。关河午时路，村落一声鸡。树势标秦远，天形到岳低。谁知我名姓，来往自栖栖。	顾非熊	秋日陕州道中作	孤驱关村树天谁来	五言律诗
郡郭绕江𣸣，人家近白云。晚涛临槛看，夜𫇛隔城闻。浦转山初尽，虹斜雨未分。有谁知我意，心绪逐鸥群。	顾非熊	经杭州	郡人晚夜浦虹有心	五言律诗
一望蒲城路，关河气象雄。楼台山色里，杨柳水声中。思起怀吴客，行斜向碛鸿。我来寻古迹，唯见舜祠风。	顾非熊	经河中	一关楼杨思行我唯	五言律诗
江山万万重，归去指何峰。未入连云寺，先斋越浪钟。岛香回栈柏，秋荫出庵松。若救吴人病，须降震泽龙。	顾非熊	送僧归洞庭	江归未先岛秋若须	五言律诗
长安车马地，此院闭松声。新罢九天讲，旧曾诸岳行。能诗因作偈，好客岂关名。约我中秋夜，同来看月明。	顾非熊	题觉真上人院	长此新旧能好约同	五言律诗
太白山中寺，师居最上方。猎人偷佛火，栎鼠戏禅床。定久衣尘积，行稀径草长。有谁来问法，林杪过残阳。	顾非熊	寄太白无能禅师	太师猎栎定行有林	五言律诗
故交他郡见，下马失愁容。执手向残日，分襟在晚钟。乡心随皖水，客路过庐峰。众惜君材器，何为滞所从。	顾非熊	舒州酬别侍御	故下执分乡客众何	五言律诗
路向姚岩寺，多行洞壑间。鹤声连坞静，溪色带村闲。疏叶秋前渚，斜阳雨外山。怜君不得见，诗思最相关。	顾非熊	姚岩寺路怀友	路多鹤溪疏斜怜诗	五言律诗
万壑褒中路，何层不架虚。湿云和栈起，燋枿带畲余。岩狖牵垂果，湍禽接迸鱼。每逢维艇处，坞里有人居。	顾非熊	天河阁到啼猿阁即事	万何湿燋岩湍每坞	五言律诗
爱君书院静，莎覆藓堦浓。连穗古藤暗，领雏幽鸟重。樽前迎远客，林杪见晴峰。谁谓朱门内，云山满座逢。	顾非熊	夏日会修行段将军宅	爱莎连领樽林谁云	五言律诗
浙江江上郡，杨柳到时春。堑起背城雁，帆分向海人。峤云侵寺吐，汀月隔楼新。静理更何事，还应咏白苹。	顾非熊	送杭州姚员外	浙杨堑帆峤汀静还	五言律诗
少年离本国，今去已成翁。客梦孤舟里，乡山积水东。鳌沉崩巨岸，龙鬬出遥空。学得中华语，将归谁与同。	顾非熊	送朴处士归新罗	少今客乡鳌龙学将	五言律诗
古木乱重重，何人识去踪。斜阳收万壑，圆月上三峰。云里泉萦石，窗间鸟下松。唯应采药客，时与此相逢。	顾非熊	送马戴入山	古何斜圆云窗唯时	五言律诗
去年登第客，今日及春归。莺影离秦马，莲香入楚衣。里闾争庆贺，亲戚共光辉。唯我门前浦，苔应满钓矶。	顾非熊	送喻凫春归江南	去今莺莲里亲唯苔	五言律诗
见君先得意，希我命还通。不道才堪并，多缘蹇共同。鹤鸣荒苑内，鱼跃夜潮中。若问家山路，知连震泽东。	顾非熊	送友人及第归苏州	见希不多鹤鱼若知	五言律诗
黔南从事客，禄利先来饶。官受外台屈，家移一舸遥。夜猿声不断，寒木叶微凋。远别因多感，新郎倍寂寥。	顾非熊	送皇甫司录赴黔南幕	黔禄官家夜寒远新	五言律诗
先生九华隐，鸟道隔尘埃。石室和云住，山田引烧开。久闲仙客降，高卧诏书来。一入深林去，人间更不回。	顾非熊	寄九华山费拾遗	先鸟石山久高一人	五言律诗
逐暖来南国，迎寒背朔云。下时波势出，起处阵形分。声急奔前侣，行低续后群。何人寄书札，绝域可知闻。	顾非熊	雁	逐迎下起声行何绝	五言律诗
鸦散陵树晓，筵开𰬸帐空。婵娟宠休妒，歌舞怨来同。往事与尘化，新愁生曲终。回轩叶正落，寂寞听秋风。	顾非熊	铜雀妓	鸦筵婵歌往新回寂	五言律诗
贫居常寂寞，况复是秋天。黄叶如霜后，清风似水边。中宵疑有雁，当夕暂无蝉。就枕终难寐，残灯灭又然。	顾非熊	早秋雨夕	贫况黄清中当就残	五言律诗
晴登洛桥望，寒色古槐稀。流水东不息，翠华西未归。云收中岳近，钟出后宫微。回首禁门路，群鸦度落晖。	顾非熊	天津桥晚望	晴寒流翠云钟回群	五言律诗
月临峰顶坛，气爽觉天宽。身去银河近，衣沾玉露寒。云中日已赤，山外夜初残。即此是仙境，惟愁再上难。	顾非熊	月夜登王屋仙坛	月气身衣云山即惟	五言律诗
远客滞都邑，老惊时节催。海边身梦觉，枕上鼓声来。起见银河没，坐知阊阖开。何为此生内，终夜泣尘埃。	顾非熊	下第后晓坐	远老海枕起坐何终	五言律诗
失意经寒食，情偏感别离。来逢人已去，坐见柳空垂。细雨飞黄鸟，新蒲长绿池。自倾相送酒，终不展愁眉。	顾非熊	下第后送友人不及	失情来坐细新自终	五言律诗
夜僧同静语，秋寺近严城。世路虽多梗，玄心各自明。寒池清月彩，危阁听林声。傥许双摩顶，随缘万劫生。	顾非熊	与无可宿辉公院	夜秋世玄寒危傥随	五言律诗
孤亭临峭岸，别有远泉来。山与中条合，河逢一曲回。夜声多雁过，晚色乱云开。却自求童仆，淹留莫谩催。	顾非熊	题平陆县亭	孤别山河夜晚却淹	五言律诗
寻君石门隐，山近渐无青。鹿迹入柴户，树身穿草亭。云低收药径，苔惹取泉瓶。此地客难到，夜琴谁共听。	顾非熊	题马儒乂石门山居	寻山鹿树云苔此夜	五言律诗
空门临大道，师坐此中禅。过客自生敬，焚香惟默然。书灯明象外，古木覆檐前。不得如驯鸽，人间万虑牵。	顾非熊	题春明门外镇国禅院	空师过焚书古不人	五言律诗
扁舟江濑尽，归路海山青。巨浸分圆象，危樯入众星。雨遥明电影，蜃晓识楼形。不是长游客，那知造化灵。	顾非熊	夏夜汉渚归舟即事	扁归巨危雨蜃不那	五言律诗
饯行诗意厚，惜别独筵重。解缆城边柳，还舟海上峰。饮猿当濑见，浴鸟带槎逢。吏隐应难逐，为霖是蛰龙。	顾非熊	酬均州郑使君见送归茅山	饯惜解还饮浴吏为	五言律诗
此名谁不得，人贺至公难。素业承家了，离筵去国欢。暮天行雁断，晓渡落潮寒。旧隐茅峰下，松根石上盘。	顾非熊	成名后将归茅山酬群公见送	此人素离暮晓旧松	五言律诗
至公平得意，自喜不因媒。榜入金门去，名从玉案来。欢情听鸟语，笑眼对花开。若拟华筵贺，当期醉百杯。	顾非熊	酬陈摽评事喜及第与段何共	至自榜名欢笑若当	五言律诗
昔闻惊节换，常抱异乡愁。今听当命遂，方欢上国游。吟才依树午，风已报庭秋。并觉声声好，怀恩忽泪流。	顾非熊	关试后嘉会里闻蝉感怀呈主	昔常今方吟风并怀	五言律诗
吾友昔同道，唯予今独行。青云期未遂，白发镊还生。旧隐连江色，新春闻鸟声。休明独不遇，何计可归耕。	顾非熊	赠友人	吾唯青白旧新休何	五言律诗
有情天地内，多感是诗人。见月长怜夜，看花又惜春。愁为终日客，闲过少年身。寂寞正相对，笙歌满四邻。	顾非熊	落第后赠同居友人	有多见看愁闲寂笙	五言律诗
弱冠下茅岭，中年道不行。旧交因贵绝，新月对愁生。旅思风飘叶，归心雁过城。惟君知我苦，何异爨桐鸣。	顾非熊	冬日寄蔡先辈校书京	弱中旧新旅归惟何	五言律诗
往岁客龟城，同时听鹿鸣。君兼莲幕贵，我得桂枝荣。栈阁危初尽，褒川路忽平。心期一壶酒，静话别离情。	顾非熊	行经褒城寄兴元姚从事	往同君我栈褒心静	五言律诗
我家堂屋前，仰视大茅巅。潭静鸟声异，地寒松色鲜。人眠瓮牖月，鹿饮竹门泉。多愧邻高隐，无成又一年。	顾非熊	下第后寄高山人	我仰潭地人鹿多无	五言律诗
棕床已自檠，野宿更何营。大海谁同过，空山虎共行。身心相外尽，鬓发定中生。紫阁人来礼，无名便是名。	顾非熊	寄紫阁无名新罗头陁僧	棕野大空身鬓紫无	五言律诗
五马弋阳行，分忧出禁城。粉闱移席近，茜斾越疆行。德茂荣方渐，仁深瑞必呈。疲氓复何幸，前政已残声。	顾非熊	送信州卢员外兼寄薛员外	五分粉茜德仁疲前	五言律诗
风沙万里行，边色看双旌。去展中华礼，将安外国情。朝衣惊异俗，牙帐见新正。料得归来路，春深草未生。	顾非熊	送于中丞入回鹘	风边去将朝牙料春	五言律诗
鸟道见狼烟，元戎正急贤。图书借朋友，吟咏入戈鋋。山色城池近，江声鼓角连。不应夸战胜，知在檄蛮篇。	顾非熊	送李廓侍御赴剑南	鸟元图吟山江不知	五言律诗
樽前别楚客，云水思萦回。秦野春将尽，商山花不开。鸥惊帆乍起，虹见雨初来。自有归期在，蝉声处处催。	顾非熊	送友人归汉阳	樽云秦商鸥虹自蝉	五言律诗
到家方坐夏，柳巷对兄禅。雨断芜城路，虹分建邺天。赴斋随野鹤，迎水上渔船。终拟归何处，三湘思渺然。	顾非熊	送造微上人归淮南觐兄	到柳雨虹赴迎终三	五言律诗
拂水复含烟，行分古岸边。春风正摇落，客思共悠然。絮急频萦水，根灵复系船。微阴覆离岸，祗此醉昏眠。	顾非熊	赋得江边柳送陈许郭员外	拂行春客絮根微祗	五言律诗
睿略皇威远，英风帝业开。竹林方受位，薤露忽兴哀。静塞妖星落，和戎贵主回。龙髯不可附，空见望仙台。	顾非熊	武宗挽歌词二首一	睿英竹薤静和龙空	五言律诗
苍生期渐泰，皇道欲中兴。国用销灵像，农功复冗僧。冕旒辞北阙，歌舞怨西陵。惟有金茎石，长宵对玉绳。	顾非熊	武宗挽歌词二首二	苍皇国农冕歌惟长	五言律诗
万古如昨日，一年加一晨。暗生无限事，潜老几多人。归路旧侣尽，故乡回雁新。那堪独惆怅，犹是白衣身。	顾非熊	会中赋得新年	万一暗潜归故那犹	五言律诗
忽识海棠花，令人只叹嗟。艳繁惟共笑，香近试堪夸。驻骑忘山险，持杯任日斜。何川是多处，应绕羽人家。	顾非熊	斜谷邮亭玩海棠花	忽令艳香驻持何应	五言律诗
才过重阳后，人心已为残。近霜须苦惜，带蝶更宜看。色减频经雨，香销恐渐寒。今朝陶令宅，不醉却应难。	顾非熊	万年厉员外宅残菊	才人近带色香今不	五言律诗
晓出郡城东，分围浅草中。红旗开向日，白马骤迎风。背手抽金镞，翻身控角弓。万人齐指处，一雁落寒空。	张祜	观徐州李司空猎	晓分红白背翻万一	五言律诗
栖栖南越鸟，色丽思沉淫。暮隔碧云海，春依红树林。雕笼悲敛翅，画阁岂关心。无事能言语，人闻怨恨深。	张祜	鹦鹉	栖色暮春雕画无人	五言律诗
万里去心违，奇毛觉自非。美人怜解语，凡鸟畏多机。未胜无丹嘴，何劳事绿衣。雕笼终不恋，会向故山归。	张祜	再吟鹦鹉	万奇美凡未何雕会	五言律诗
故人沧海曲，聊复话平生。喜是狂奴态，羞为老婢声。宦途终日薄，身事长年轻。犹赖书千卷，长随一棹行。	张祜	酬郑模司直见寄	故聊喜羞宦身犹长	五言律诗
孤舟越客吟，万里旷离襟。夜月江流阔，春云岭路深。珠繁杨氏果，翠耀孔家禽。无复天南梦，相思空树林。	张祜	送苏绍之归岭南	孤万夜春珠翠无相	五言律诗
秋风江上草，先是客心摧。万里故人去，一行新雁来。山高云绪断，浦迥日波颓。莫怪南康远，相思不可裁。	张祜	送沈下贤谪尉南康	秋先万一山浦莫相	五言律诗
东望故山高，秋归值小舠。怀中陆绩橘，江上伍员涛。好去宁鸡口，加餐及蟹螯。知君思无倦，为我续离骚。	张祜	送卢弘本浙东觐省	东秋怀江好加知为	五言律诗
舣舟阳羡馆，飞步缭疏楹。山暝水云碧，月凉烟树清。长桥深漾影，远橹下摇声。况是无三害，弦歌初政成。	张祜	晚次荆溪馆呈崔明府	舣飞山月长远况弦	五言律诗
江岭昔飘蓬，人间值俊雄。关西今孔子，城北旧徐公。清夜游何处，良辰此不同。伤心几年事，一半在湖中。	张祜	寄朗州徐员外	江人关城清良伤一	五言律诗
碧溪行几折，凝櫂宿汀沙。角断孤城掩，楼深片月斜。夜桥昏水气，秋竹静霜华。更想曾题壁，凋零可叹嗟。			碧凝角楼夜秋更凋	五言律诗
万里客南迁，孤城涨海边。瘴云秋不断，阴火夜长然。月上行虚市，风回望舶船。知君还自洁，更为酌贪泉。	张祜	送徐彦夫南迁	万孤瘴阴月风知更	五言律诗
远远长沙去，怜君利一官。风帆彭蠡疾，云水洞庭宽。木客提蔬束，江乌接饭丸。莫言卑湿地，未必乏新欢。	张祜	送韦整尉长沙	远怜风云木江莫未	五言律诗
衰年生侄少，唯尔最关心。偶作魏舒别，聊为殷浩吟。白波舟不定，黄叶路难寻。自此尊中物，谁当更共斟。	张祜	送外甥	衰唯偶聊白黄自谁	五言律诗
一命前途远，双曹小邑闲。夜潮人到郭，春雾鸟啼山。浅濑横沙堰，高岩峻石斑。不堪曾倚棹，犹复梦升攀。	张祜	赠薛鼎臣侍御	一双夜春浅高不犹	五言律诗
不远夔州路，层波滟滪连。下来千里峡，入去一条天。树色秋帆上，滩声夜枕前。何堪正危侧，百丈半山颠。	张祜	送曾黯游夔州	不层下入树滩何百	五言律诗
涪江江上客，岁晚却还乡。暮过高唐雨，秋经巫峡霜。急滩船失次，叠嶂树无行。好为题新什，知君思不常。	张祜	送李长史归涪州	涪岁暮秋急叠好知	五言律诗
小门开板阁，终日是逢迎。语笑人同坐，修持意别行。水花秋始发，风竹夏长清。一恨凄惶久，怜师记姓名。	张祜	赠契衡上人	小终语修水风一怜	五言律诗
桂林真重德，莲幕借殊才。直气自消瘴，远心无暂灰。剑棱丛石险，箭激乱流回。莫说雁不到，长江鱼尽来。	张祜	走笔赠许玖赴桂州命	桂莲直远剑箭莫长	五言律诗
溪亭拂一琴，促轸坐披衿。夜月水南寺，秋风城外砧。早霜红叶静，新雨碧潭深。唯是壶中物，忧来且自斟。	张祜	题上饶亭	溪促夜秋早新唯忧	五言律诗
出门无一事，忽忽到天涯。客地多逢酒，僧房却厌花。棋因王粲覆，鼓是祢衡挝。自喜疏成品，生前不怨嗟。	张祜	题僧壁	出忽客僧棋鼓自生	五言律诗
故人卢氏子，十载旷佳期。少见双鱼信，多闻八米诗。侏儒他甚饱，款段尔应羸。忽谓今刘二，相逢不熟槌。	张祜	寄卢载	故十少多侏款忽相	五言律诗
鄂渚逢游客，瞿塘上去船。峡深明月夜，江静碧云天。旧俗巴渝舞，新声蜀国弦。不堪挥惨恨，一涕自潸然。	张祜	送杨秀才游蜀	鄂瞿峡江旧新不一	五言律诗
鄂渚逢游客，瞿塘上去船。江连万里海，峡入一条天。鸟影沉沙日，猿声隔树烟。新诗逢北使，为草几巴笺。	张祜	送杨秀才往夔州	鄂瞿江峡鸟猿新为	五言律诗
征马汉江头，逢君上蔡游。野桥经亥市，山路过申州。僻地人行涩，荒林虎迹稠。殷勤话新守，生物赖诸侯。	张祜	途中逢李道实游蔡州	征逢野山僻荒殷生	五言律诗
㭊㭊上荒原，霜林赤叶翻。孤帆天外出，远戍日中昏。摘橘防深刺，攀萝畏断根。何堪衰草色，一酌送王孙。	张祜	富阳道中送王正夫	㭊霜孤远摘攀何一	五言律诗
可爱汉文年，鸿恩荡海壖。木鸡方备德，金马正求贤。大战希游刃，长途在着鞭。𥩟看晁董策，便向史中传。	张祜	送韦正字㭊贯赴制举	可鸿木金大长𥩟便	五言律诗
南国披僧籍，高标一道林。律仪精氎布，真行正吞针。掇火身潜起，焚香口旋吟。非论坐中社，余亦旧知音。	张祜	赠贞固上人	南高律真掇焚非余	五言律诗
悟色身无染，观空事不生。道心长日笑，觉路几年行。片月山林静，孤云海棹轻。愿为尘外契，一就智珠明。	张祜	题赠志凝上人	悟观道觉片孤愿一	五言律诗
送出南溪日，离情不忍看。渐遥犹顾首，帆去意难判。最恨临行夜，相期几百般。但能存岁节，终久得同欢。	张祜	送琼贞发述怀	送离渐帆最相但终	五言律诗
老僧何处寺，秋梦绕江滨。独树月中鹤，孤舟云外人。荣华长指幻，衰病久观身。应笑无成者，沧洲垂一轮。	张祜	寄灵澈上人	老秋独孤荣衰应沧	五言律诗
白日长多事，清溪偶独寻。云归秋水阔，月出夜山深。坐想天涯去，行悲泽畔吟。东郊故人在，应笑未抽簪。	张祜	溪行寄京师故人道侣	白清云月坐行东应	五言律诗
麈尾与筇枝，几年离石坛。梵余林雪厚，棋罢岳钟残。开卷喜先悟，漱瓶知早寒。衡阳寺前雁，今日到长安。	张祜	赠僧云栖	麈几梵棋开漱衡今	五言律诗
河塞日骎骎，恩雠报尽深。伍员忠是节，陆绩孝为心。坐激书生愤，行歌壮士吟。惭非燕地客，不得受黄金。	张祜	送魏尚书赴镇州行营	河恩伍陆坐行惭不	五言律诗
万里南迁客，辛勤岭路遥。溪行防水弩，野店避山魈。瘴海须求药，贪泉莫举瓢。但能坚志义，白日甚昭昭。	张祜	寄迁客	万辛溪野瘴贪但白	五言律诗
漠漠穷尘地，萧萧古树林。脸浓花自发，眉恨柳长深。夜月人何待，春风鸟为吟。不知谁共穴，徒愿结同心。	张祜	题苏小小墓	漠萧脸眉夜春不徒	五言律诗
精华在笔端，咫尺匠心难。日月中堂见，江湖满座看。夜凝岚气湿，秋浸壁光寒。料得昔人意，平生诗思残。	张祜	题王右丞山水障二首一	精咫日江夜秋料平	五言律诗
右丞今已殁，遗画世间稀。咫尺江湖尽，寻常鸥鸟飞。山光全在掌，云气欲生衣。以此常为玩，平生沧海机。	张祜	题王右丞山水障二首二	右遗咫寻山云以平	五言律诗
万里南方去，扁舟泛自身。长年无爱物，深话少情人。醉卧襟长散，闲书字不真。衡阳路犹远，独与雁为宾。	张祜	将之衡阳道中作	万扁长深醉闲衡独	五言律诗
失运庐陵厄，乘时武后尊。五丁扶造化，一柱正干坤。上保储皇位，深然国老勋。圣朝虽百代，长合问王孙。	张祜	读狄梁公传	失乘五一上深圣长	五言律诗
佛地葬罗衣，孤魂此是归。舞为蝴蝶梦，歌谢伯劳飞。翠发朝云在，青蛾夜月微。伤心一花落，无复怨春辉。	张祜	题真娘墓	佛孤舞歌翠青伤无	五言律诗
一迳逗霜林，朱栏绕碧岑。地盘云梦角，山镇洞庭心。树白看烟起，沙红见日沉。还因此悲屈，惆怅又行吟。	张祜	洞庭南馆	一朱地山树沙还惆	五言律诗
星霜几朝寺，香火静居人。黄叶不经意，青山无事身。抛生台上日，结座履中尘。自说一时课，别来诗更新。	张祜	题赠仲仪上人院	星香黄青抛结自别	五言律诗
古庙无人入，苍皮涩老桐。蚁行蝉壳上，蛇窜雀巢中。浅水孤舟泊，轻尘一座蒙。晚来云雨去，荒草是残风。	张祜	题圣女庙	古苍蚁蛇浅轻晚荒	五言律诗
一见秋山色，方怜画手稀。波涛连壁动，云物下檐飞。岭树冬犹发，江帆暮不归。端然是渔叟，相向日依依。	张祜	题山水障子	一方波云岭江端相	五言律诗
摇摇歌扇举，悄悄舞衣轻。引笛秋临塞，吹沙夜绕城。向峰回雁影，出峡送猿声。何似琴中奏，依依别带情。	张祜	咏风	摇悄引吹向出何依	五言律诗
高馆动离瑟，亲宾聊叹稀。笑歌情不尽，欢待礼无违。清露府莲结，碧云皋鹤飞。还家与□惠，雨露岂殊归。	张祜	奉和令狐相公送陈肱侍御	高亲笑欢清碧还雨	五言律诗
华轩敞碧流，官妓拥诸侯。粉项高丛鬓，檀妆慢裹头。亚身摧蜡烛，斜眼送香球。何处偏堪恨，千回下客筹。	张祜	陪范宣城北楼夜䜩	华官粉檀亚斜何千	五言律诗
呜咽上攀龙，升平不易逢。武皇虚好道，文帝未登封。寿域无千载，泉门是九重。桥山非远地，云去莫疑峰。	张祜	宪宗皇帝挽歌词	呜升武文寿泉桥云	五言律诗
风吹鲁国人，飘荡蜀江滨。湿地饶蛙黾，衰年足鬼神。时清归去路，日复病来身。千万长堤柳，从他烂熳春。	张祜	发蜀客	风飘湿衰时日千从	五言律诗
重槛构云端，江城四郁盘。河流出郭静，山色对楼寒。浪草侵天白，霜林映日丹。悠然此江思，树杪几樯竿。	张祜	江城晚眺	重江河山浪霜悠树	五言律诗
晓霁凭虚槛，云山四望通。地盘江岸绝，天映海门空。树色连秋霭，潮声入夜风。年年此光景，催尽白头翁。	张祜	题樟亭	晓云地天树潮年催	五言律诗
引手强𥮾巾，徐徐起病身。远心群野鹤，闲话对村人。发匣琴徽静，开瓶酒味真。纵闻兵赋急，原宪本家贫。	张祜	乐静	引徐远闲发开纵原	五言律诗
广武原西北，华夷此浩然。地盘山入海，河绕国连天。远树千门邑，高樯万里船。乡心日云暮，犹在楚城边。	张祜	登广武原	广华地河远高乡犹	五言律诗
白马顿红缨，梢球紫袖轻。晓冰蹄下裂，寒瓦杖头鸣。叉手胶黏去，分鬃线道絣。自言无战伐，髀肉已曾生。	张祜	观宋州田大夫打球	白梢晓寒叉分自髀	五言律诗
小槛俯澄鲜，龙宫浸浩然。孤光悬夜月，一片割秋天。浅派胤沙草，余波漂岸船。聊当因畎浍，披拂坐潺湲。	张祜	题丹阳永泰寺练湖亭	小龙孤一浅余聊披	五言律诗
僻巷难通马，深园不借篱。青萝缠柏叶，红粉坠莲枝。雨燕衔泥近，风鱼咂网迟。缘君寻小阮，好是更题诗。	张祜	题程氏书斋	僻深青红雨风缘好	五言律诗
可惜东林寺，空门失所依。翻经谢灵运，画壁陆探微。隙地泉声在，荒途马迹稀。殷勤话僧辈，未敢保儒衣。	张祜	毁浮图年逢东林寺旧	可空翻画隙荒殷未	五言律诗
羸骖驱野岸，山远路盘盘。清露月华晓，碧江星影寒。离群徒长泣，去国自加餐。霄汉宁无旧，相哀自语端。	张祜	贵池道中作	羸山清碧离去霄相	五言律诗
相逢青眼日，相叹白头时。累话三朝事，重看一局棋。欢娱非老大，成长是婴儿。且尽尊中物，无烦更后期。	张祜	喜王子载话旧	相相累重欢成且无	五言律诗
析析檐前竹，秋声拂簟凉。病加阴已久，愁觉夜初长。坐拾车前子，行看肘后方。无端忧食忌，开镜倍萎黄。	张祜	秋日病中	析秋病愁坐行无开	五言律诗
远郭日曛曛，停桡一访君。小桥通野水，高树入江云。酒兴曾无敌，诗情旧逸群。怪来音信少，五十我无闻。	张祜	访许用晦	远停小高酒诗怪五	五言律诗
故人营此地，台馆尚依依。黑夜山魈语，黄昏海燕归。旧阴杨叶在，残雨槿花稀。无复南亭赏，高檐红烛辉。	张祜	题海盐南馆	故台黑黄旧残无高	五言律诗
万里穷秋客，萧条对落晖。烟霞山鸟散，风雨庙神归。地远蛩声切，天长雁影稀。那堪正砧杵，幽思想寒衣。	张祜	晚秋江上作	万萧烟风地天那幽	五言律诗
日下苑西宫，花飘香径红。玉钗斜白燕，罗带弄青虫。皓齿初含雪，柔枝欲断风。可怜倾国艳，谁信女为戎。	张祜	吴宫曲	日花玉罗皓柔可谁	五言律诗
万里关山冢，明妃旧死心。恨为秋色晚，愁结暮云阴。夜切胡风起，天高汉月临。已知无玉貌，何事送黄金。	张祜	赋昭君冢	万明恨愁夜天已何	五言律诗
利剑太坚操，何妨拔一毛。冤深陆机雾，愤积伍员涛。直道非无验，明时不录劳。谁当青史上，卒为显词褒。	张祜	哭汴州陆大夫	利何冤愤直明谁卒	五言律诗
古岸扁舟晚，荒园一径微。鸟啼新果熟，花落故人稀。宿润侵苔甃，斜阳照竹扉。相逢尽乡老，无复话时机。	张祜	晚夏归别业	古荒鸟花宿斜相无	五言律诗
春色满城池，杯盘著处移。镫金斜雁子，鞍帕嫩鹅儿。买笑歌桃李，寻歌折柳枝。可怜明月夜，长是管弦随。			春杯镫鞍买寻可长	五言律诗
十亩长堤宅，萧疏半老槐。醉眠风卷簟，棋罢月移堦。斫树遗桑斧，浇花湿笋鞋。还将齐物论，终岁自安排。	张祜	题曾氏园林	十萧醉棋斫浇还终	五言律诗
殁世议方存，升平道几论。诗情光日月，笔力动干坤。乱首光雄筭，朝纲在典坟。明时封禅绩，山下见丘门。	张祜	读始兴公传	殁升诗笔乱朝明山	五言律诗
日落江村远，烟霞度几重。问人孤驿路，驱马乱山峰。夜入霜林火，寒生水寺钟。凄凉哭途意，行处又饥凶。	张祜	江西道中作三首一	日烟问驱夜寒凄行	五言律诗
西江江上月，远远照征衣。夜色草中网，秋声林外机。渚田牛路熟，石岸客船稀。无复是乡井，鹧鸪聊自飞。	张祜	江西道中作三首二	西远夜秋渚石无鹧	五言律诗
秋滩一望平，远远见山城。落日啼乌桕，空林露寄生。烧畲残火色，荡桨夜溪声。况是曾游处，桑田小变更。	张祜	江西道中作三首三	秋远落空烧荡况桑	五言律诗
隟地丛筠植，修廊列堵环。楼台疏占水，冈岸远成山。尽日草深映，无风舟自闲。聊当俟芳夕，一泛芰荷间。	张祜	题常州水西馆	隟修楼冈尽无聊一	五言律诗
古树千年色，苍崖百尺阴。发寒泉气静，神骇玉光沉。上穴青冥小，中连碧海深。何当烟月下，一听夜龙吟。	张祜	题李渎山居玉潭	古苍发神上中何一	五言律诗
东溪泉一眼，归卧惬高疏。决水金沙静，梯云石壁虚。细吟搔短发，深话笑长裾。莫道遗名品，尝闻入洛初。	张祜	题陆墉金沙洞居	东归决梯细深莫尝	五言律诗
伏牛真怪事，余胜几人谙。日彩沉青壁，烟容静碧潭。泛心何虑冷，漱齿讵忘甘。幸挈壶中物，期君正兴酣。	张祜	题陆敦礼山居伏牛潭	伏余日烟泛漱幸期	五言律诗
行行石头岸，身事两相违。旧国日边远，故人江上稀。水声寒不尽，山色暮相依。惆怅未成语，数行鸦又飞。	张祜	旅次石头岸	行身旧故水山惆数	五言律诗
历历四弦分，重来上界闻。玉盘飞夜雹，金磬入秋云。陇雾笳凝水，砂风雁咽群。不堪天塞恨，青冢是昭君。	张祜	观宋州于使君家乐琵琶	历重玉金陇砂不青	五言律诗
绰绰下云烟，微收皓腕鲜。夜风生碧柱，春水咽红弦。翠佩轻犹触，莺枝涩未迁。芳音何更妙，清月共婵娟。	张祜	筝	绰微夜春翠莺芳清	五言律诗
一夜列三清，闻歌曲阜城。雪飞红烬影，珠贯碧云声。皓齿娇微发，青蛾怨自生。不知新弟子，谁解啭喉轻。	张祜	歌	一闻雪珠皓青不谁	五言律诗
董双成一妙，历历韵风篁。清露鹤声远，碧云仙吹长。气侵银项湿，膏胤漆瓢香。曲罢不知处，巫山空夕阳。	张祜	笙	董历清碧气膏曲巫	五言律诗
小小月轮中，斜抽半袖红。玉瓶秋滴水，珠箔夜悬风。征调侵弦乙，商声过指拢。只愁才曲罢，云雨去巴东。	张祜	五弦	小斜玉珠征商只云	五言律诗
一管妙清商，纤红玉指长。雪藤新换束，霞锦旋抽囊。并揭声犹远，深含曲未央。坐中知密顾，微笑是周郎。	张祜	𥷑篥	一纤雪霞并深坐微	五言律诗
紫清人一管，吹在月堂中。雁起雪云夕，龙吟烟水空。虏尘深汉地，羌思切边风。试弄阳春曲，西园桃已红。	张祜	笛	紫吹雁龙虏羌试西	五言律诗
荆台呈妙舞，云雨半罗衣。袅袅腰疑折，褰褰袖欲飞。雾轻红踯躅，风艳紫蔷薇。强许传新态，人间弟子稀。	张祜	舞	荆云袅褰雾风强人	五言律诗
星汉夜牢牢，深帘调更高。乱流公莫度，沉骨妪空嗥。向月轻轮甲，迎风重纫绦。不堪闻别引，沧海恨波涛。	张祜	箜篌	星深乱沉向迎不沧	五言律诗
清籁远愔愔，秦楼夜思深。碧空人已去，沧海凤难寻。杳妙和云绝，依微向水沉。还将九成意，高阁𥩟芳音。	张祜	箫	清秦碧沧杳依还高	五言律诗
百里清溪口，扁舟此去过。晚潮风势急，寒叶雨声多。戍出山头鼓，樵通竹里歌。不堪无酒夜，回首梦烟波。	张祜	夕次桐庐	百扁晚寒戍樵不回	五言律诗
都城三百里，雄险此回环。地势遥尊岳，河流侧让关。秦皇曾虎视，汉祖昔龙颜。何处枭凶辈，干戈自不闲。	张祜	入潼关	都雄地河秦汉何干	五言律诗
北陆冰初结，南宫漏更长。何劳却睡草，不验返魂香。月隐仙娥艳，风残梦蝶扬。徒悲旧行迹，一夜玉堦霜。	张祜	南宫叹亦述玄宗追恨太真妃	北南何不月风徒一	五言律诗
一派吴兴水，西来此驿分。路遥经几日，身去是孤云。雨气朝忙蚁，雷声夜聚蚊。何堪秋草色，到处重离群。	张祜	题平望驿	一西路身雨雷何到	五言律诗
废宫深苑路，炀帝此东行。往事余山色，流年是水声。古墙丹雘尽，深栋黑煤生。惆怅从今客，经过未了情。	张祜	隋宫怀古	废炀往流古深惆经	五言律诗
几年沧海别，万里白头吟。夜月江流阔，春云岭路深。珠繁杨氏果，翠耀孔家禽。无复天南梦，相思空树林。	张祜	偶苏求至话别	几万夜春珠翠无相	五言律诗
垂老归休意，栖栖陋巷中。暗灯棋子落，残语酒瓶空。滴羃侵檐露，虚疏入槛风。何妨一蝉嘒，自抱木兰丛。	张祜	秋霁	垂栖暗残滴虚何自	五言律诗
汉代非良计，西戎世世尘。无何求善马，不筭苦生民。外国雠虚结，中华愤莫伸。却教为后耻，昭帝远和亲。	张祜	咏史二首一	汉西无不外中却昭	五言律诗
留名鲁连去，于世绝遗音。尽爱聊城下，宁知沧海深。偶然飞一箭，无事在千金。回望凌烟阁，何人是此心。	张祜	咏史二首二	留于尽宁偶无回何	五言律诗
清晓洞房开，佳人喜燕来。乍疑钗上动，轻似掌中回。暗语临窗户，深窥傍镜台。新妆正含思，莫拂画梁埃。	张祜	洞房燕	清佳乍轻暗深新莫	五言律诗
千回掌上横，珍重远方情。客问何人与，闽僧寄一茎。画空疑未决，卓地计初成。幸以文堪采，扶持力不轻。	张祜	答僧赠柱杖	千珍客闽画卓幸扶	五言律诗
深窥思不穷，揭趾浅沙中。一点山光净，孤飞潭影空。暗栖松叶露，双下蓼花风。好是沧波侣，垂丝趣亦同。	张祜	鹭鸶	深揭一孤暗双好垂	五言律诗
万里配长征，连年惯野营。入群来拣马，抛伴去擒生。箭插雕翎阔，弓盘鹊角轻。问看行近远，西去受降城。	张祜	塞下	万连入抛箭弓问西	五言律诗
一别云阳宅，深愁度岁华。翠浓春槛柳，红满夜庭花。鸟影垂纤竹，鱼行践浅沙。聊当因寤寐，归思浩无涯。	张祜	忆云阳宅	一深翠红鸟鱼聊归	五言律诗
夜香闻偈后，岑寂掩双扉。照竹灯和雪，穿云月到衣。草堂疏磬断，江寺故人稀。唯忆江南雨，春风独鸟归。	张祜	题造微禅师院	夜岑照穿草江唯春	五言律诗
贾生年尚少，华发近相侵。不是流光促，因缘别恨深。怜君成苦调，感我独长吟。岂料清秋日，星星共映簪。	张祜	酬武蕴之乙丑之岁始见华发	贾华不因怜感岂星	五言律诗
何处凿禅壁，西南江上峰。残阳过远水，落叶满疏钟。世事静中去，道心尘外逢。欲知情不动，床下虎留踪。	张祜	题万道人禅房	何西残落世道欲床	五言律诗
久病倦衾枕，独行来访君。因逢归马客，共对出溪云。新月坐中见，暮蝉愁处闻。相欢贵无事，莫想路歧分。	张祜	病后访山客	久独因共新暮相莫	五言律诗
山色远含空，苍茫泽国东。海明先见日，江白迥闻风。鸟道高原去，人烟小径通。那知旧遗逸，不在五湖中。	张祜	题松汀驿	山苍海江鸟人那不	五言律诗
斜日半飞合，高帘轻翳空。清香芙蓉水，碧冷琅玕风。绝岸派沿洑，修廊趾崇隆。唯当饵仙术，坐作朱颜翁。	张祜	处士隐居	斜高清碧绝修唯坐	五言律诗
落日下林坂，抚襟睇前踪。轻澌流回浦，残雪明高峰。仰视天宇旷，俯登云树重。聊当问真界，昨夜西峦钟。	张祜	早春钱塘湖晚眺	落抚轻残仰俯聊昨	五言律诗
高阁去烦燠，客心遂安舒。清流中浴鸟，白石下游鱼。秋树色凋翠，夜桥声袅虚。南轩更何待，坐见玉蟾蜍。	张祜	濠州水馆	高客清白秋夜南坐	五言律诗
山势抱烟光，重门突兀傍。连檐金像阁，半壁石龛廊。碧树藂高顶，清池占下方。徒悲宦游意，尽日老僧房。	张祜	石头城寺	山重连半碧清徒尽	五言律诗
故人何处殁，谪宦极南天。远地身狼狈，穷途事果然。白须才过海，丹旐却归船。肠断相逢路，新来客又迁。	张祜	伤迁客殁南中	故谪远穷白丹肠新	五言律诗
忽忽南飞返，危丝共怨凄。暗霜移树宿，残夜绕枝啼。咽绝声重叙，愔淫思乍迷。不妨还报喜，悮使玉颜低。	张祜	乌夜啼	忽危暗残咽愔不悮	五言律诗
一宿金山寺，超然离世群。僧归夜船月，龙出晓堂云。树色中流见，钟声两岸闻。翻思在朝市，终日醉醺醺。	张祜	题润州金山寺	一超僧龙树钟翻终	五言律诗
千重构横险，高步出尘埃。日月光先见，江山势尽来。冷云归水石，清露滴楼台。况是东溟上，平生意一开。	张祜	题润州甘露寺	千高日江冷清况平	五言律诗
楼台耸碧岑，一径入湖心。不雨山长润，无云水自阴。断桥荒藓涩，空院落花深。犹忆西窗月，钟声在北林。	张祜	题杭州孤山寺	楼一不无断空犹钟	五言律诗
四回山一面，台殿已嵯峨。中路见山远，上方行石多。天晴花气漫，地煖鸟音和。徒漱葛仙井，此生其奈何。	张祜	题余杭县龙泉观	四台中上天地徒此	五言律诗
超然彼岸人，一径谢微尘。见相即非相，观身岂是身。空门性未灭，旧里化犹新。谩指堂中影，谁言影似真。	张祜	题径山大觉禅师影堂	超一见观空旧谩谁	五言律诗
遥遥东郭寺，数里占原田。远岫碧光合，长淮清派连。院藏归鸟树，钟到落帆船。唯羡空门叟，栖心尽百年。	张祜	题濠州钟离寺	遥数远长院钟唯栖	五言律诗
月色荒城外，江声野寺中。贫知交道薄，老信释门空。露叶凋堦藓，风枝戛井桐。不妨无酒夜，闲话值生公。	张祜	秋夜宿灵隐寺师上人	月江贫老露风不闲	五言律诗
碧海西陵岸，吴王此盛时。山行今佛寺，水见旧宫池。亡国人遗恨，空门事少悲。聊当值僧语，尽日把松枝。	张祜	题苏州灵岩寺	碧吴山水亡空聊尽	五言律诗
楼台山半腹，又此一经行。树隔夫差苑，溪连句践城。上坡松径涩，深坐石池清。况是西峰顶，凄凉故国情。	张祜	题苏州楞伽寺	楼又树溪上深况凄	五言律诗
四面山形断，楼台此迥临。两峰高崪屼，一水下淫渗。凿石西龛小，穿松北坞深。会当来结社，长日为僧吟。	张祜	题苏州思益寺	四楼两一凿穿会长	五言律诗
浮图经近郭，长日羡僧闲。竹径深开院，松门远对山。重廊标板榜，高殿锁金环。更问寻雷室，西行咫尺间。	张祜	题重居寺	浮长竹松重高更西	五言律诗
碧峰南一寺，最胜是仙源。峻坂依岩壁，清泉泄洞门。金函崇宝藏，玉树閟灵根。寄谢香花叟，高踪不可援。	张祜	题善权寺	碧最峻清金玉寄高	五言律诗
松迳上登攀，深行烟霭间。合流厨下水，对耸殿前山。润壁鸟音迥，泉源僧步闲。更怜飞一锡，天外与云还。	张祜	题南陵隐静寺	松深合对润泉更天	五言律诗
几代儒家业，何年佛寺碑。地平边海处，江出上山时。故国人长往，空门事可知。凄凉问禅客，身外即无为。	张祜	题丘山寺	几何地江故空凄身	五言律诗
真僧上方界，山路正岩岩。地僻泉长冷，亭香草不凡。火田生白菌，烟岫老青杉。尽日唯山水，当知律行严。	张祜	题道光上人山院	真山地亭火烟尽当	五言律诗
一室𬬻峰下，荒榛手自开。粉牌新薤叶，竹援小葱台。树黑云归去，山明日上来。便知心是佛，坚坐对寒灰。	张祜	赠庐山僧	一荒粉竹树山便坚	五言律诗
旧宅人何在，空门客自过。泉声到池尽，山色上楼多。小洞生斜竹，重堦夹细莎。殷勤望城市，云水暮钟和。	张祜	题惠山寺	旧空泉山小重殷云	五言律诗
轻棹驻回流，门登西虎丘。雾青山月晓，云白海天秋。倚殿松株涩，欹庭石片幽。青蛾几时墓，空色尚悠悠。	张祜	题虎丘寺	轻门雾云倚欹青空	五言律诗
何人知寺路，松竹暗春山。潭黑龙应在，巢空鹤未还。经年来客倦，半日与僧闲。更共尝新茗，闻钟笑语间。	张祜	题普贤寺	何松潭巢经半更闻	五言律诗
云树拥崔嵬，深行异俗埃。寺门山外入，石壁地中开。仰砌池光动，登楼海气来。伤心万古意，金玉葬寒灰。	张祜	题虎丘东寺	云深寺石仰登伤金	五言律诗
嚣尘楚城外，一寺枕通波。松色入门远，冈形连院多。花时长到处，别路半经过。惆怅旧禅客，空房深薜萝。	张祜	题虎丘西寺	嚣一松冈花别惆空	五言律诗
千年戴颙宅，佛庙此崇修。古井人名在，清泉鹿迹幽。竹光寒闭院，山影夜藏楼。未得高僧旨，烟霞空暂游。	张祜	题招隐寺	千佛古清竹山未烟	五言律诗
二十逐嫖姚，分兵远戍辽。雪迷经塞夜，冰壮渡河朝。促放雕难下，生骑马未调。小儒何足问，看取剑横腰。	张祜	塞下曲	二分雪冰促生小看	五言律诗
积水自成阴，昏昏月映林。五更离浦棹，一夜隔淮砧。漂母乡非远，王孙道岂沉。不当无健妪，谁肯效前心。	张祜	宿淮阴水馆	积昏五一漂王不谁	五言律诗
何处𣃁云烟，新移此馆前。碧姿尘不染，清影露长鲜。耸地心才直，凌云操未全。可悲人自老，何日是千年。	张祜	题小松	何新碧清耸凌可何	五言律诗
东阳宾礼重，高馆望行期。埽簟因松叶，𥮾瓜使竹枝。卷帘闻鸟近，翻枕梦人迟。坐听津桥说，今营太守碑。	张祜	夏日梅溪馆寄庞舍人	东高埽𥮾卷翻坐今	五言律诗
一闻河塞上，非是欲权兵。首尾诚须畏，膏肓慎勿轻。多门徒可入，尽室且思行。莫为无媒者，沧浪不濯缨。	张祜	感河上兵	一非首膏多尽莫沧	五言律诗
年少好风情，垂鞭眦睚行。带金狮子小，裘锦麒麟狞。拣匠装银镫，堆钱买钿筝。李陵虽效死，时论亦轻生。	张祜	赠淮南将	年垂带裘拣堆李时	五言律诗
半岩开一室，香穟细氛氲。石上漱秋水，月中行夏云。律持僧讲疏，经诵梵书文。好是风廊下，遥遥挂褐裙。	张祜	题惠昌上人	半香石月律经好遥	五言律诗
边风卷地时，日暮帐初移。碛迥三通角，山寒一点旗。连收榻索马，引满射雕儿。莫道功勋细，将军昔戍师。	张祜	塞上曲	边日碛山连引莫将	五言律诗
红粉青楼曙，垂杨仲月春。怀君重攀折，非妾妒腰身。舞带萦丝断，娇娥向叶嚬。横吹凡几曲，独自最愁人。	张祜	横吹曲辞折杨柳	红垂怀非舞娇横独	五言律诗
自古多征战，由来尚甲兵。长驱千里去，一举两番平。按剑从沙漠，歌谣满帝京。寄言天下将，须立武功名。	张祜	采桑	自由长一按歌寄须	五言律诗
宝殿依山崄，临虚势若吞。画檐齐木末，香砌压云根。远景窗中岫，孤烟竹里村。凭高聊一望，乡思隔吴门。	张祜	禅智寺	宝临画香远孤凭乡	五言律诗
近逢商洛口，知尔坐南塘。草阁平春水，柴门掩夕阳。随蜂收野蜜，寻麝采生香。更忆前年醉，松花满石床。	张祜	寄题商洛王隐居	近知草柴随寻更松	五言律诗
无辞一杯酒，昔日与君深。秋色换归鬓，曙光生别心。桂花山庙冷，枫树水楼阴。此路千余里，应劳楚客吟。	张祜	送客归湘楚	无昔秋曙桂枫此应	五言律诗
古今斯岛绝，南北大江分。水阔吞沧海，亭高宿断云。返潮千涧落，啼鸟半空闻。皆是登临处，归航酒半醺。	张祜	登金山寺	古南水亭返啼皆归	五言律诗
高情推谢守，善政属绵州。未落紫泥诏，闲登白雪楼。晴江如送日，寒岭镇迎秋。满壁朝天士，唯予不系舟。	卢求	和于中丞登越王楼见寄	高善未闲晴寒满唯	五言律诗
细雨弄春阴，余寒入昼深。山姿轻薄雾，烟色澹幽林。鹿践莓苔滑，鱼牵水荇沉。怀情方未已，清酒漫须斟。	欧阳衮	雨	细余山烟鹿鱼怀清	五言律诗
黯黯日将夕，牛羊村外来。岩阿青气发，篱落杏花开。草木应初感，鸧鹒亦已催。晚间春作好，行乐不须猜。	欧阳衮	田家	黯牛岩篱草鸧晚行	五言律诗
香刹悬青磴，飞楼界碧空。石门栖怖鸽，慈塔绕归鸿。有法将心镜，无名属性通。从来乐幽寂，寻觅未能穷。	欧阳衮	神光寺	香飞石慈有无从寻	五言律诗
步入桃源里，晴花更满枝。峰回山意旷，林杳竹光迟。远寺寻龙藏，名香发雁池。间能将远语，况及上阳时。	欧阳衮	和项斯游头陀寺上方	步晴峰林远名间况	五言律诗
分险架长澜，斜梁控夕峦。宿云依岭断，初月入江寒。缁化秦裘敝，尘惊汉策残。无言倦行旅，遥路属时难。	欧阳衮	秦原道中	分斜宿初缁尘无遥	五言律诗
共来江海上，清论一宵同。禅榻浑依旧，心期浩已空。惊春花落树，闻梵涧摇风。二谛欣咨启，还应梦寐通。	欧阳衮	月峰寺忆理公	共清禅心惊闻二还	五言律诗
放迹疑辞垢，栖心亦道门。玄言萝幌馥，诗思竹炉温。解带摇花落，弹琴散鸟喧。江山兹夕意，唯有素交存。	欧阳衮	寄陈去疾进士	放栖玄诗解弹江唯	五言律诗
白发添双鬓，空宫又一年。音书鸿不到，梦寐兔空悬。地远星辰侧，天高雨露偏。圣期知有感，云海漫相连。	裴夷直	献岁书情	白空音梦地天圣云	五言律诗
今古同嘉节，欢娱但异名。陶公缘绿醑，谢傅为苍生。酒泛金英丽，诗通玉律清。何言辞物累，方系万人情。	裴夷直	奉和大梁相公重九日军中宴	今欢陶谢酒诗何方	五言律诗
重九思嘉节，追欢从谢公。酒清欺玉露，菊盛愧金风。不待秋蟾白，须沉落照红。更将门下客，酬和管弦中。	裴夷直	奉和大梁相公同张员外重九	重追酒菊不须更酬	五言律诗
曲渚回花舫，生衣卧向风。鸟飞溪色里，人语棹声中。余卉才分影，新蒲自作丛。前湾更幽绝，虽浅去犹通。	朱庆馀	泛溪	曲生鸟人余新前虽	五言律诗
结茅当此地，下马见高情。菰叶寒塘晚，杉阴白石明。向炉新茗色，隔雪远钟声。闲得相逢少，吟多寐不成。	朱庆馀	宿陈处士书斋	结下菰杉向隔闲吟	五言律诗
莫辞东路远，此别岂闲行。职处中军要，官兼上佐荣。野亭枫叶暗，秋水藕花明。拜省期将近，孤舟促去程。	朱庆馀	送盛长史	莫此职官野秋拜孤	五言律诗
出入门阑久，儿童亦有情。不忘将姓字，常说向公卿。每许连床坐，仍容并马行。恩深转无语，怀抱甚分明。	朱庆馀	上张水部	出儿不常每仍恩怀	五言律诗
四面无炎气，清池阔复深。蝶飞逢草住，鱼戏见人沉。拂石安茶器，移床选树阴。几回同到此，尽日得闲吟。	朱庆馀	凤翔西池与贾岛纳凉	四清蝶鱼拂移几尽	五言律诗
罢相恩犹在，那容处静司。政严初领节，名重更因诗。公事巡营外，戎装拜敕时。恭闻长与善，应念出身迟。	朱庆馀	上汴州令狐相公	罢那政名公戎恭应	五言律诗
上马生边思，戎装别众僚。双旌衔命重，空碛去程遥。迥没沙中树，孤飞雪外雕。蕃庭过册礼，几日却回朝。	朱庆馀	送于中丞入蕃册立	上戎双空迥孤蕃几	五言律诗
之官未入境，已有爱人心。遣吏回中路，停舟对远林。岛声淮浪静，雨色稻苗深。暇日公门掩，唯应伴客吟。	朱庆馀	送淮阴丁明府	之已遣停岛雨暇唯	五言律诗
共知行处乐，犹惜此时分。职已为书记，官曾校典坟。寒城初落叶，高戍远生云。边事何须问，深谋祗在君。	朱庆馀	送韦校书佐灵州幕	共犹职官寒高边深	五言律诗
起家声望重，自古更谁过。得在朝廷少，还因谏诤多。经年愁瘴疠，几处遇恩波。入境无余事，唯闻父老歌。	朱庆馀	上江州李史君	起自得还经几入唯	五言律诗
识君春未半，意欲住经秋。见酒连诗句，逢花跋马头。别来唯独宿，梦里尚同游。所在求飧过，无因离得愁。	朱庆馀	发凤翔后涂中怀田少府	识意见逢别梦所无	五言律诗
斜雪微沾砌，空堂夜语清。逆风听漏短，回烛向楼明。盥漱随禅伴，讴吟得野情。此欢那敢忘，世贵丈夫名。	朱庆馀	雪夜与真上人宿韩协律宅	斜空逆回盥讴此世	五言律诗
莫厌通宵坐，贫中会聚难。堂虚雪气入，灯在漏声残。役思因生病，当禅岂觉寒。开门各有事，非不惜余欢。	朱庆馀	与贾岛顾非熊无可上人宿万	莫贫堂灯役当开非	五言律诗
寺好因岗势，登临值夕阳。青山当佛阁，红叶满僧廊。竹色连平地，虫声在上方。最怜东面静，为近楚城墙。	朱庆馀	题青龙寺	寺登青红竹虫最为	五言律诗
常怀独往意，此日去朝簪。丹诏荣归骑，清风满故林。诸侯新起敬，遗老重相寻。在处饶山水，堪行慰所心。	朱庆馀	送滕庶子致仕归江南	常此丹清诸遗在堪	五言律诗
亭午无公事，垂帘树色间。僧来茶灶动，吏去印床闲。傍竹行寻巷，当门立看山。吟诗老不倦，未省话官班。	朱庆馀	夏日题武功姚主簿	亭垂僧吏傍当吟未	五言律诗
归省值花时，闲吟落第诗。高情怜道在，公论觉才遗。春雨连淮暗，私船过马迟。离心可惆怅，为有入城期。	朱庆馀	送张景宣下第东归	归闲高公春私离为	五言律诗
但取诗名远，宁论下第频。惜为今日别，共受几年贫。听雨宿吴寺，过江逢越人。知从本府荐，秋晚又辞亲。	朱庆馀	送顾非熊下第归	但宁惜共听过知秋	五言律诗
丞相辟书新，秋关独去人。官离芸阁早，名占甲科频。水驿迎船火，山城候骑尘。湖边寄家久，到日喜荣亲。	朱庆馀	送韦繇校书赴浙东幕	丞秋官名水山湖到	五言律诗
求闲身未得，此日到京东。独在钟声外，相逢树色中。谁言人渐老，所向意皆同。月上因留宿，移床对药丛。	朱庆馀	寻贾岛所居	求此独相谁所月移	五言律诗
院深终日静，落叶覆秋虫。盥漱新斋后，修行未老中。映松山色远，隔水磬声通。此处宜清夜，高吟永与同。	朱庆馀	题毗陵上人院	院落盥修映隔此高	五言律诗
远使随双节，新官属外台。戎装非好武，书记本多才。移帐依泉宿，迎人带雪来。心知玉关道，稀见一花开。	朱庆馀	送李侍御入蕃	远新戎书移迎心稀	五言律诗
渐见风沙暗，萧关欲到时。儿童能探火，妇女解缝旗。川绝衔鱼鹭，林多带箭麋。暂来戎马地，不敢苦吟诗。	朱庆馀	望萧关	渐萧儿妇川林暂不	五言律诗
唯求买药价，此外更无机。扶病看红叶，辞官着白衣。断篱通野径，高树荫邻扉。时复留僧宿，余人得见稀。	朱庆馀	题寄王秘书	唯此扶辞断高时余	五言律诗
归来青壁下，又见满篱霜。转觉琴斋静，闲从菊地荒。山泉共鹿饮，林果让僧尝。时复收新药，随云过石梁。	朱庆馀	山居	归又转闲山林时随	五言律诗
老去唯求静，都忘外学名。扫床秋叶满，对客远云生。香合闲留宿，晴阶暖共行。窗西暮山色，依旧入诗情。	朱庆馀	重过惟贞上人院	老都扫对香晴窗依	五言律诗
问人知寺路，松竹暗春山。潭黑龙应在，巢空鹤未还。经年为客倦，半日与僧闲。更共尝新茗，闻钟笑语间。	朱庆馀	与石昼秀才过普照寺	问松潭巢经半更闻	五言律诗
惜与幽人别，停舟对草堂。湖云侵卧位，杉露滴茶床。山月吟时在，池花觉后香。生涯无一物，谁与读书粮。	朱庆馀	题任处士幽居	惜停湖杉山池生谁	五言律诗
已共邻房别，应无更住心。中时过野店，后夜宿寒林。寺去人烟远，城连塞雪深。禅余得新句，堪对上公吟。	朱庆馀	送僧往太原谒李司空	已应中后寺城禅堪	五言律诗
心地偶相见，语多为别难。诗成公府晚，路入翠微寒。逢石自应坐，有花谁共看。身为当去雁，云尽到长安。	朱庆馀	将之上京别淮南书记李侍御	心语诗路逢有身云	五言律诗
白鹤西山别，更看上去船。遥知寻寺路，应念宿江烟。到处无闲日，回期已隔年。何因陪夜坐，清论谏臣边。	朱庆馀	韩协律相送精舍读书四韵奉	白更遥应到回何清	五言律诗
夏满律当清，无中景自生。移松不避远，取石亦亲行。经案离时少，绳床著处平。若将林下比，应只欠泉声。			夏无移取经绳若应	五言律诗
但望青山去，何山不是缘。寺幽堪讲律，月冷称当禅。水落无风夜，猿吟欲雨天。寻师若有路，终作缓归年。	朱庆馀	送僧游缙云	但何寺月水猿寻终	五言律诗
自识来清瘦，寻常语论真。药成休伏火，符验不传人。独有年过鹤，曾无病到身。潜教问弟子，居处与谁邻。	朱庆馀	赠道者	自寻药符独曾潜居	五言律诗
独去何人见，林塘共寂寥。生缘闻磬早，觉路出尘遥。江雪沾新草，秦园发故条。心知禅定处，石室对芭蕉。	朱庆馀	送品上人入秦	独林生觉江秦心石	五言律诗
四面垂条密，浮阴入夏清。绿攒伤手刺，红堕断肠英。粉着蜂须腻，光凝蝶翅明。雨中看亦好，况复值初晴。	朱庆馀	题蔷薇花	四浮绿红粉光雨况	五言律诗
亭与溪相近，无时不有风。涧松生便黑，野藓看多红。雨足秋声后，山沉夜色中。主人能守静，略与客心同。	朱庆馀	题胡氏溪亭	亭无涧野雨山主略	五言律诗
不知来远近，但见白峨峨。风雨驱寒玉，鱼龙迸上波。声长势未尽，晓去夕还过。要路横天堑，其如造化何。	朱庆馀	看涛	不但风鱼声晓要其	五言律诗
闲园清气满，新兴日堪追。隔水蝉鸣后，当檐雁过时。雨余槐穟重，霜近药苗衰。不以朝簪贵，多将野客期。	朱庆馀	和刘补阙秋园寓兴之什十首	闲新隔当雨霜不多	五言律诗
谁言高静意，不异在衡茅。竹冷人离洞，天晴鹤出巢。深篱藏白菌，荒蔓露青匏。几见中宵月，清光坠树梢。	朱庆馀	和刘补阙秋园寓兴之什十首	谁不竹天深荒几清	五言律诗
逍遥人事外，杖屦入杉萝。草色寒犹在，虫声晚渐多。静逢山鸟下，幽称野僧过。几许新开菊，闲从落叶和。	朱庆馀	和刘补阙秋园寓兴之什十首	逍杖草虫静幽几闲	五言律诗
留情清景宴，朝罢有余闲。蝶散红兰外，萤飞白露间。墙高微见寺，林静远分山。吟足期相访，残阳自掩关。	朱庆馀	和刘补阙秋园寓兴之什十首	留朝蝶萤墙林吟残	五言律诗
深斋尝独处，讵肯厌秋声。翠筿寒愈静，孤花晚更明。每因逢石坐，多见抱书行。入夜听疏杵，遥知耿此情。	朱庆馀	和刘补阙秋园寓兴之什十首	深讵翠孤每多入遥	五言律诗
苍翠经宵在，园庐景自深。风凄欲去燕，月思向来砧。碧石当莎迳，寒烟冒竹林。杯瓢闲寄咏，清绝是知音。	朱庆馀	和刘补阙秋园寓兴之什十首	苍园风月碧寒杯清	五言律诗
门巷唯苔藓，谁言不称贫。台闲人下晚，果熟鸟来频。石脉潜通井，松枝静离尘。残蔬得晴后，又见一番新。	朱庆馀	和刘补阙秋园寓兴之什十首	门谁台果石松残又	五言律诗
卷帘天色静，近濑觉衣单。蕉叶犹停翠，桐阴已爽寒。云从高处望，琴爱静时弹。正去重阳近，吟秋意未阑。	朱庆馀	和刘补阙秋园寓兴之什十首	卷近蕉桐云琴正吟	五言律诗
竹迳通邻圃，清深称独游。虫丝交影细，藤子坠声幽。积润苔纹厚，迎寒荠叶稠。闲来寻古画，未废执茶瓯。	朱庆馀	和刘补阙秋园寓兴之什十首	竹清虫藤积迎闲未	五言律诗
风物已萧飒，晚烟生霁容。斜分紫陌树，远隔翠微钟。宿客论文静，闲灯落烬重。无穷林下意，真得古人风。	朱庆馀	和刘补阙秋园寓兴之什十首	风晚斜远宿闲无真	五言律诗
诗人甘寂寞，居处遍苍苔。后夜蟾光满，邻家树影来。岂知莲帐好，自爱草堂开。愿答相思意，援毫愧不才。	朱庆馀	自述	诗居后邻岂自愿援	五言律诗
清貌凌寒玉，朝来拜拾遗。行承天子诏，去感主人知。剑佩分班日，风霜独立时。名高住不得，非与九霄期。	朱庆馀	送崔拾遗赴阙	清朝行去剑风名非	五言律诗
干上非无援，才多却累身。云霄未得路，江海作闲人。久别唯谋道，相逢不话贫。行藏一如此，可便老风尘。	朱庆馀	酬李处士见赠	干才云江久相行可	五言律诗
夏满随所适，江湖非系缘。卷经离峤寺，隔苇上秋船。水落无风夜，猿啼欲雨天。石门期独往，谢守有遗篇。	朱庆馀	送僧游温州	夏江卷隔水猿石谢	五言律诗
梦后何人见，孤亭似旧时。褰开诚得地，冥感竟因诗。不往过应少，悲来下独迟。顾惭非谢客，灵贶杳难追。	朱庆馀	梦谢亭	梦孤褰冥不悲顾灵	五言律诗
孤亭临绝岸，猿鸟识幽蹊。花落曾谁到，诗成独未题。潮痕经雨在，石笋与杉齐。谢守便登陟，秋来屐齿低。	朱庆馀	河亭	孤猿花诗潮石谢秋	五言律诗
泽潞西边路，兰桡北去人。出门谁恨别，投分不缘贫。杯酒从年少，知音在日新。东湖发诗意，夏卉竟如春。	朱庆馀	送吴秀才之山西	泽兰出投杯知东夏	五言律诗
四望非人境，从前洞穴深。潭清蒲远岸，岚积树无阴。看草初移屐，扪萝忽并簪。世嫌山水僻，谁伴谢公吟。	朱庆馀	和处州严郎中游南溪	四从潭岚看扪世谁	五言律诗
风亭弦管绝，玉漏一声新。绿茗香醒酒，寒灯静照人。清班无意恋，素业本来贫。明发青山道，谁逢去马尘。	朱庆馀	秋宵䜩别卢侍御	风玉绿寒清素明谁	五言律诗
能□得从军，清嬴□□□。绮罗徒满目，山水不离心。暂别愁花老，相思倚竹阴。家贫无以养，未可话抽簪。	朱庆馀	酬于䜣校书见贻	能清绮山暂相家未	五言律诗
识来无定居，此去复何如。一与耕者遇，转将朝客疏。资身唯药草，教子但诗书。曾许黄庭本，斯言岂合虚。	朱庆馀	送石协律归吴兴别业	识此一转资教曾斯	五言律诗
山深云景别，有寺亦堪过。才子将迎远，林僧气性和。潭清蒲影定，松老鹤声多。岂不思公府，其如野兴何。	朱庆馀	同卢校书游新兴寺	山有才林潭松岂其	五言律诗
清貌不识睡，见来尝苦吟。风尘归省日，江海寄家心。与鹤期前岛，随僧过远林。相于竟何事，无语与知音。	朱庆馀	送马秀才	清见风江与随相无	五言律诗
粉壁通莲径，扁舟到不迷。苇声过枕上，湖色满窗西。但见修行苦，谁论夏腊低。闲看种来树，已觉与身齐。	朱庆馀	赠律师院	粉扁苇湖但谁闲已	五言律诗
五城初罢讲，海上忆闲行。触雪麻衣静，登山竹锡轻。天寒岳寺出，日晚岛泉清。坐与幽期遇，何人识此情。	朱庆馀	送僧往台岳	五海触登天日坐何	五言律诗
五湖僧独往，此去与谁期。兴远常怜鹤，禅余肯废诗。望云回寺晚，为讲到城迟。还想安居日，应当后夏时。	朱庆馀	送惠雅上人西游	五此兴禅望为还应	五言律诗
半似无名位，门当静处开。人心皆向德，物色不供才。酒兴春边过，军谋意外来。取名荣相府，却虑诏书催。	朱庆馀	将之上京留别淮南书记李侍	半门人物酒军取却	五言律诗
旧隐縠溪上，忆归年已深。学徒花下别，乡路雪边寻。骑吏陪春赏，江僧伴晚吟。高科如在意，当自惜光阴。	朱庆馀	送祝秀才归衢州	旧忆学乡骑江高当	五言律诗
命合终山水，才非不称时。冢边空有树，身后独无儿。散尽诗篇本，长存道德碑。平生谁见重，应只是王维。	朱庆馀	过孟浩然旧居	命才冢身散长平应	五言律诗
青冥通去路，谁见独随缘。此地春前别，何山夜后禅。石桥隐深树，朱阙见晴天。好是修行处，师当住几年。	朱庆馀	送虚上人游天台	青谁此何石朱好师	五言律诗
高人心易足，三表乞身闲。与世长疏索，唯僧得往还。直声留阙下，生事在林间。时复逢清景，乘车看远山。	朱庆馀	孔尚书致仕因而有寄赠	高三与唯直生时乘	五言律诗
万里去长征，连年惯野营。入群来择马，抛伴去擒生。箭捻雕翎阔，弓盘鹊角轻。问看行近远，西过受降城。	朱庆馀	塞下曲	万连入抛箭弓问西	五言律诗
客行皆有为，师去是闲游。野望携金策，禅栖寄石楼。山深松翠冷，潭静菊花秋。几处题青壁，袈裟溅瀑流。	朱庆馀	送僧	客师野禅山潭几袈	五言律诗
窗下闻鸡后，苍茫映远林。才分天地色，便禁虎狼心。是处程涂远，何山洞府深。此时堪𥩟望，万象豁尘襟。	朱庆馀	望早日	窗苍才便是何此万	五言律诗
久客未还乡，中秋倍可伤。暮天飞旅雁，故国在衡阳。岛外归云迥，林间坠叶黄。数宵千里梦，时见旧书堂。	朱庆馀	旅中秋月有怀	久中暮故岛林数时	五言律诗
昨夜忽已过，冰轮始觉亏。孤光犹不定，浮世更堪疑。影落澄江海，寒生静路岐。皎然银汉外，长有众星随。	朱庆馀	十六夜月	昨冰孤浮影寒皎长	五言律诗
世事浇浮后，艰难向此生。人心不自足，公道为谁平。德丧淳风尽，年荒蔓草盈。堪悲山下路，非祗客中行。	朱庆馀	行路难	世艰人公德年堪非	五言律诗
短亭分袂后，倚槛思偏孤。雨雪落残腊，轮蹄在远涂。人情难故旧，草色易凋枯。共有男儿事，何年入帝都。	朱庆馀	闲居冬末寄友人	短倚雨轮人草共何	五言律诗
浮生犹役役，未得便寻真。白日如无路，青山岂有人。烟收遥岫小，雨过晚川新。倚杖何凝望，中宵梦往频。	朱庆馀	望九疑	浮未白青烟雨倚中	五言律诗
乐道辞荣禄，安居桂水东。得闲多事外，知足少年中。药圃无凡草，松庭有素风。朝昏吟步处，琴酒与谁同。	朱庆馀	赠陈逸人	乐安得知药松朝琴	五言律诗
钓艇同琴酒，良宵背水滨。风波不起处，星月尽随身。浦迥湘烟卷，林香岳气春。谁知此中兴，宁羡五湖人。	朱庆馀	湖中闲夜遣兴	钓良风星浦林谁宁	五言律诗
娥皇挥涕处，东望九疑天。往事难重问，孤峰尚惨然。夜深寒峒响，秋近碧萝鲜。未省明君意，遗踪万古传。	朱庆馀	题娥皇庙	娥东往孤夜秋未遗	五言律诗
世路□□久，嗟君进取身。十年虽苦志，万里托何人。处困非乖道，求名本为亲。惟应□□意，先与化龙鳞。	朱庆馀	送友人赴举	世嗟十万处求惟先	五言律诗
自古分功定，唯应缺又盈。一宵当皎洁，四海尽澄清。静觉风微起，寒过雪乍倾。孤高稀此遇，吟赏倍牵情。	朱庆馀	中秋月	自唯一四静寒孤吟	五言律诗
山店灯前客，酬身未有媒。乡关贫后别，风雨夜深来。上国求丹桂，衡门长绿苔。堪惊双鬓雪，不待岁寒催。	朱庆馀	宿山居	山酬乡风上衡堪不	五言律诗
清秋时节近，分袂独凄然。此地折高柳，何门听暮蝉。浪摇湖外日，山背楚南天。空感迢迢事，荣归在几年。	朱庆馀	夏末留别洞庭知己	清分此何浪山空荣	五言律诗
帆挂狂风起，茫茫既往时。波涛如未息，舟楫亦堪疑。旅雁投孤岛，长天下四维。前程有平处，谁敢与心期。	朱庆馀	过洞庭	帆茫波舟旅长前谁	五言律诗
一岁重阳至，羁游在异乡。登高思旧友，满目是穷荒。草际飞云片，天涯落雁行。故山篱畔菊，今日为谁黄。	朱庆馀	旅中过重阳	一羁登满草天故今	五言律诗
独立身难达，新春与志违。异乡青草长，故国白头归。岸阔湖波溢，程遥楚岫微。高秋期再会，此去莫忘机。	朱庆馀	送人下第归	独新异故岸程高此	五言律诗
雅道辛勤久，潜疑鬓雪侵。未能酬片善，难更免孤吟。有景皆牵思，无愁不到心。遥天一轮月，几夜见西沉。	朱庆馀	叙吟	雅潜未难有无遥几	五言律诗
塞下闲为客，乡心岂易安。程涂过万里，身事尚孤寒。竟日风沙急，临秋草木残。何年方致主，时拂剑尘看。	朱庆馀	塞下感怀	塞乡程身竟临何时	五言律诗
江馆迢遥处，知音信渐赊。夜深乡梦觉，窗下月明斜。起雁看荒草，惊波尚白沙。那堪动乡思，故国在天涯。	朱庆馀	宿江馆	江知夜窗起惊那故	五言律诗
天然根性异，万物尽难陪。自古承春早，严冬鬬雪开。艳寒宜雨露，香冷隔尘埃。堪把依松竹，良涂一处栽。	朱庆馀	早梅	天万自严艳香堪良	五言律诗
炎夏寻灵境，高僧澹荡中。命棋隈绿竹，尽日有清风。流水离经阁，闲云入梵宫。此时祛万虑，直似出尘笼。	朱庆馀	夏日访贞上人院	炎高命尽流闲此直	五言律诗
林中莺又啭，为客恨因循。故里遥千里，青春过数春。弟兄来渐少，岁月去何频。早晚荣归计，中堂会所亲。	朱庆馀	春日旅次	林为故青弟岁早中	五言律诗
处世唯披衲，禅门几岁寒。法空无所染，性悟不多看。竟日门长掩，相逢草自残。有时寻道侣，飞锡度峰峦。	朱庆馀	赠至寂禅师	处禅法性竟相有飞	五言律诗
深嶂多幽景，闲居野兴清。满庭秋雨过，连夜绿苔生。石面横琴坐，松阴采药行。超然尘事外，不似绊浮名。	朱庆馀	闲居即事	深闲满连石松超不	五言律诗
数树荒庭上，芬芳映绿苔。自缘逢暖发，不是为人开。色艳莺犹在，香消蝶已回。相从无胜事，谁向此倾杯。	朱庆馀	废宅花	数芬自不色香相谁	五言律诗
当代知音少，相思在此身。一分南北路，长问往来人。是处应为客，何门许扫尘。凭书正惆怅，蜀魄数声新。	朱庆馀	寄友人	当相一长是何凭蜀	五言律诗
世上名利牵，涂中意惨然。到家能几日，为客便经年。迹似萍随水，情同鹤在田。何当功业遂，归路下遥天。	朱庆馀	涂中感怀	世涂到为迹情何归	五言律诗
独住神仙境，门当瀑布开。地多临水石，行不惹尘埃。风起松花散，琴鸣鹤翅回。还归九天上，时有故人来。	朱庆馀	赠道者	独门地行风琴还时	五言律诗
青春思楚地，闲步出秦城。满眼是岐路，何年见弟兄。烟霞装媚景，霄汉指前程。尽日徘徊处，归鸿过玉京。	朱庆馀	长安春日野中	青闲满何烟霄尽归	五言律诗
秦帝防胡虏，关心倍可嗟。一人如有德，四海尽为家。往事干坤在，荒基草木遮。至今徒者骨，犹自哭风沙。	朱庆馀	长城	秦关一四往荒至犹	五言律诗
江边离别心，言罢各沾襟。以我去帆远，知君离恨深。云开孤岛出，浪起白鸥沉。更作来年约，阳台许伴寻。	朱庆馀	留别卢玄休归荆门	江言以知云浪更阳	五言律诗
省中官最美，无似水曹郎。前代佳名逊，当时重姓张。白须吟丽句，红叶吐朝阳。徒有归山意，君恩未可忘。	朱庆馀	贺张水部员外拜命	省无前当白红徒君	五言律诗
王府登朝后，巴乡典郡新。江分入峡路，山见采鞭人。旧业孤城梦，生祠几处身。知君素清俭，料得却来贫。	朱庆馀	送璧州刘使君	王巴江山旧生知料	五言律诗
诗人中最屈，无与使君俦。白发虽求退，明时合见收。登山犹自健，纵酒可多愁。好是能骑马，相逢见鄂州。	朱庆馀	赠江夏卢使君	诗无白明登纵好相	五言律诗
樽前荆楚客，云外思萦回。秦野春已尽，商山花正开。鸥惊帆乍起，虹见雨初来。自有归期在，蝉声处处催。	朱庆馀	送崔秀才游江陵	樽云秦商鸥虹自蝉	五言律诗
边草旱不春，剑光增野尘。战场收骥尾，清瀚怯龙鳞。帆色起归越，松声厌避秦。几时逢范蠡，处处是通津。	厉玄	从军行	边剑战清帆松几处	五言律诗
积雪没兰溪，邻州望不迷。波中分雁宿，树杪接猿啼。婺女家空在，星郎手未携。故山新寺额，掩泣荷重题。	厉玄	寄婺州温郎中	积邻波树婺星故掩	五言律诗
故山登第去，不似旧归难。帆卷江初夜，梅生洞少寒。采薇留客饮，折竹扫仙坛。名在仪曹籍，何人肯挂冠。	厉玄	送顾非熊及第归茅山	故不帆梅采折名何	五言律诗
钟静人犹寝，天高月自凉。一星深戍火，残月半桥霜。客老愁尘下，蝉寒怨路傍。青山依旧色，宛是马卿乡。	刘郇伯	早行	钟天一残客蝉青宛	五言律诗
茅屋住来久，山深不置门。草生垂井口，花发接篱根。入院将雏鸟，攀萝抱子猿。曾逢异人说，风景似桃源。	杨发	南溪书院	茅山草花入攀曾风	五言律诗
酣醉送余春，醒来恨更频。花残蜂蠹物，叶暗鸟欺人。帘闭高眠贵，斋空浩气新。从今北窗蝶，长是梦中身。	杨发	春园醉醒闲卧小斋	酣醒花叶帘斋从长	五言律诗
谁言帝城里，独作野人居。石磴晴看叠，山苗晚自锄。相惭五秉粟，尚癖一车书。昔日扬雄宅，还无乡相舆。	杨发	小园秋兴	谁独石山相尚昔还	五言律诗
树密云萦岸，池遥水际空。芰开方吐镜，苹动欲含风。渐映沙汀白，微分渚叶红。金波宜共赏，仙棹一宵同。	杨发	与诸公池上待月	树池芰苹渐微金仙	五言律诗
弱羽怯孤飞，投檐幸所依。衔环唯报德，贺厦本知归。红觜休争顾，丹心自识机。从来攀凤足，生死恋光辉。	杨发	檐雀	弱投衔贺红丹从生	五言律诗
已笑良时晚，仍悲别酒催。暖芳随日薄，残片逐风回。黛敛愁歌扇，妆残泣镜台。繁阴莫矜炫，终是共尘埃。	杨发	残花	已仍暖残黛妆繁终	五言律诗
朝下有闲思，南沟边水行。因来见寥落，转自叹平生。白首丈夫气，赤心知己情。留诗本相慰，却忆苦吟声。	雍陶	酬秘书王丞见寄	朝南因转白赤留却	五言律诗
惯猎金河路，曾逢雪不迷。射雕青冢北，走马黑山西。戍远旌幡少，年深帐幕低。酬恩须尽敌，休说梦中闺。	雍陶	赠金河戍客	惯曾射走戍年酬休	五言律诗
疏桐余一干，风雨日萧条。岁晚琴材老，天寒桂叶凋。已悲根半死，复恐尾全焦。幸在龙门下，知音肯寂寥。	雍陶	孤桐	疏风岁天已复幸知	五言律诗
白露暧秋色，月明清漏中。痕沾珠箔重，点落玉盘空。竹动时惊鸟，莎寒暗滴虫。满园生永夜，渐欲与霜同。	雍陶	秋露	白月痕点竹莎满渐	五言律诗
渺渺楚江上，风旗摇去舟。马归云梦晚，猿叫洞庭秋。别思满南渡，乡心生北楼。巴陵山水郡，应称谢公游。	雍陶	送徐使君赴岳州	渺风马猿别乡巴应	五言律诗
客在剑门外，新年音信稀。自为千里别，已送几人归。陌上月初落，马前花正飞。离言殊未尽，春雨满行衣。	雍陶	送裴璋还蜀因亦怀归	客新自已陌马离春	五言律诗
近出圭峰下，还期又不赊。身闲多宿寺，官满未移家。罢钓临秋水，开尊对月华。自当蓬阁选，岂得卧烟霞。	雍陶	送前鄠县李少府	近还身官罢开自岂	五言律诗
南行春已满，路半水茫然。楚望花当渡，湘阴橘满川。山横湖色上，帆出鸟行前。此任无辞远，亲人贵用还。	雍陶	送宜春裴明府之任	南路楚湘山帆此亲	五言律诗
世上方传教，山中未得归。闲花飘讲席，驯鸽污禅衣。积雨谁过寺，残钟自掩扉。寒来垂顶帽，白发剃应稀。	雍陶	赠宗静上人	世山闲驯积残寒白	五言律诗
何处销愁宿，携囊就远僧。中宵吟有雪，空屋语无灯。静境唯闻铎，寒床但枕肱。还因爱闲客，始得见南能。	雍陶	同贾岛宿无可上人院	何携中空静寒还始	五言律诗
水木夕阴冷，池塘秋意多。庭风吹故叶，阶露净寒莎。愁燕窥灯语，情人见月过。砧声听已别，虫响复相和。	雍陶	和刘补阙秋园寓兴六首一	水池庭阶愁情砧虫	五言律诗
闭门无事后，此地即山中。但觉鸟声异，不知人境同。晚花开为雨，残果落因风。独坐还吟酌，诗成酒已空。	雍陶	和刘补阙秋园寓兴六首二	闭此但不晚残独诗	五言律诗
自得家林趣，常时在外稀。对僧餐野食，迎客着山衣。雀鬬翻檐散，蝉惊出树飞。功成他日后，何必五湖归。	雍陶	和刘补阙秋园寓兴六首三	自常对迎雀蝉功何	五言律诗
秋色庭芜上，清朝见露华。疏篁抽晚笋，幽药吐寒芽。引水新渠净，登台小径斜。人来多爱此，萧爽似仙家。	雍陶	和刘补阙秋园寓兴六首四	秋清疏幽引登人萧	五言律诗
禁掖朝回后，林园胜赏时。野人来辨药，庭鹤往看棋。晚日明丹枣，朝霜润紫棃。还因重风景，犹自有秋诗。	雍陶	和刘补阙秋园寓兴六首五	禁林野庭晚朝还犹	五言律诗
圣代少封事，闲居方屏喧。漏寒云外阙，木落月中园。山鸟宿檐树，水萤流洞门。无人见清景，林下自开尊。	雍陶	和刘补阙秋园寓兴六首六	圣闲漏木山水无林	五言律诗
汉阳无远寺，见说过汾城。云雨经春客，江山几日程。终随鸥鸟去，祗在海潮生。前路逢渔父，多愁问姓名。	雍陶	岳阳晚景	汉见云江终祗前多	五言律诗
塞上蕃僧老，天寒疾上关。远烟平似水，高树暗如山。去马朝常急，行人夜始闲。更深听刁斗，时到磬声间。	雍陶	塞上宿野寺	塞天远高去行更时	五言律诗
人间多别离，处处是相思。海内无烟夜，天涯有月时。跳鱼翻荇叶，惊鹊出花枝。亲友皆千里，三更独绕池。	雍陶	寒食夜池上对月怀友	人处海天跳惊亲三	五言律诗
万事谁能问，一名犹未知。贫当多累日，闲过少年时。灯下和愁睡，花前带酒悲。无谋常委命，转觉命堪疑。	雍陶	自述	万一贫闲灯花无转	五言律诗
红叶落湘川，枫明映水天。寻钟过楚寺，拥锡上泷船。病客思留药，迷人待说禅。南中多古迹，应访虎溪泉。	雍陶	送契玄上人南游	红枫寻拥病迷南应	五言律诗
暖日傍帘晓，浓春开箧红。钗斜穿彩燕，罗薄翦春虫。巧着金刀力，寒侵玉指风。娉婷何处戴，山鬓绿成藂。	李远	立春日	暖浓钗罗巧寒娉山	五言律诗
翦彩赠相亲，银钗缀凤真。双双衔绶鸟，两两度桥人。叶逐金刀出，花随玉指新。愿君千万岁，无岁不逢春。	李远	翦彩	翦银双两叶花愿无	五言律诗
不用问汤休，何人免白头。百年如过鸟，万事尽浮沤。别绪长牵梦，情由乱种愁。却嫌风景丽，窗外碧云秋。	李远	题僧院	不何百万别情却窗	五言律诗
玉窗抛翠管，轻袖掩银鸾。错落云车断，丁泠金磬寒。鹤寻深院宿，人借旧书看。寂寞焚香处，红花满石坛。	李远	观廉女真葬	玉轻错丁鹤人寂红	五言律诗
尘事久相弃，沉浮皆不知。牛羊归古巷，燕雀绕疏篱。买药经年晒，留僧尽日棋。唯忧钓鱼伴，秋水隔波时。	李远	闲居	尘沉牛燕买留唯秋	五言律诗
人谁无远别，此别意多违。正鹄虽言中，冥鸿不共飞。玉京烟雨断，巴国梦魂归。若过严家濑，殷勤看钓矶。	李远	及第后送家兄游蜀	人此正冥玉巴若殷	五言律诗
花树杳玲珑，渔舟处处通。醉销罗绮艳，香暖芰荷风。野鸟翻萍绿，斜桥印水红。子猷箫管绝，谁爱碧鲜浓。	李远	游故王驸马池亭	花渔醉香野斜子谁	五言律诗
西陵树已尽，铜雀思偏多。雪密疑楼阁，花开想绮罗。影销堂上舞，声断帐前歌。唯有漳河水，年年旧绿波。	李远	悲铜雀台	西铜雪花影声唯年	五言律诗
曾攀芳桂英，处处共君行。今日杏园宴，当时天乐声。柳浓堪系马，花上未藏莺。满座皆仙侣，同年别有情。	李远	陪新及第赴同年会	曾处今当柳花满同	五言律诗
早晚辞沙漠，南来处处飞。关山多雨雪，风水损毛衣。碧海魂应断，红楼信自稀。不知矰缴外，留得几行归。	李远	咏雁	早南关风碧红不留	五言律诗
欲入凤城游，西溪别惠休。色随花旋落，年共水争流。客思偏来夜，蝉声觉送秋。明朝逢旧侣，唯拟上歌楼。	李远	与碧溪上人别	欲西色年客蝉明唯	五言律诗
有客抱琴宿，值予多怨怀。啼乌弦易断，啸鹤调难谐。曲罢月移幌，韵清风满斋。谁能将此妙，一为奏金堦。	李远	赠殷山人	有值啼啸曲韵谁一	五言律诗
鳞细粉光鲜，开书乱眼前。透窗疑漏网，落砚似流泉。潜穴河图内，吞钩乙字边。莫言鬐鬣小，食尽白苹篇。	李远	咏壁鱼	鳞开透落潜吞莫食	五言律诗
长空碧杳杳，万古一飞鸟。生前酒伴闲，愁醉闲多少。烟深隋家寺，殷叶暗相照。独佩一壶游，秋毫泰山小。	杜牧	独酌	长万生愁烟殷独秋	五言律诗
春半年已除，其余强为有。即此醉残花，便同尝腊酒。怅望送春杯，殷勤扫花帚。谁为驻东流，年年长在手。	杜牧	惜春	春其即便怅殷谁年	五言律诗
陵阳北郭隐，身世两忘者。蓬蒿三亩居，宽于一天下。樽酒对不酌，默与玄相话。人生自不足，爱叹遭逢寡。	杜牧	赠宣州元处士	陵身蓬宽樽默人爱	五言律诗
春半南阳西，柔桑过村坞。袅袅垂柳风，点点回塘雨。蓑唱牧牛儿，篱窥茜裙女。半湿解征衫，主人馈鸡黍。	杜牧	村行	春柔袅点蓑篱半主	五言律诗
长鉟周都尉，闲如秋岭云。取蝥弧登垒，以骈邻翼军。百战百胜价，河南河北闻。今遇太平日，老去谁怜君。	杜牧	史将军二首一	长闲取以百河今老	五言律诗
壮气盖燕赵，耽耽魁杰人。弯弧五百步，长戟八十斤。河湟非内地，安史有遗尘。何日武台坐，兵符授虎臣。	杜牧	史将军二首二	壮耽弯长河安何兵	五言律诗
御水初销冻，宫花尚怯寒。千峰横紫翠，双阙凭阑干。玉漏轻风顺，金茎淡日残。王乔在何处，清汉正骖鸾。	杜牧	早春阁下寓直萧九舍人亦直	御宫千双玉金王清	五言律诗
邀侣以官解，泛然成独游。川光初媚日，山色正矜秋。野竹疏还密，岩泉咽复流。杜村连潏水，晚步见垂钩。	杜牧	秋晚与沈十七舍人期游樊川	邀泛川山野岩杜晚	五言律诗
交址同星座，龙泉佩斗文。烧香翠羽帐，看舞郁金裙。鹢首冲泷浪，犀渠拂岭云。莫教铜柱北，空说马将军。	杜牧	送容州唐中丞赴镇	交龙烧看鹢犀莫空	五言律诗
杜陵萧次君，迁少去官频。寂寞怜吾道，依稀似古人。餙心无彩缋，到骨是风尘。自嫌如匹素，刀尺不由身。	杜牧	自贻	杜迁寂依餙到自刀	五言律诗
秋草樊川路，斜阳覆盎门。猎逢韩嫣骑，树识馆陶园。带雨经荷沼，盘烟下竹村。如今归不得，自戴望天盆。	杜牧	忆游朱坡四韵	秋斜猎树带盘如自	五言律诗
悠悠渠水清，雨霁洛阳城。槿堕初开艳，蝉闻第一声。故人容易去，白发等闲生。此别无多语，期君晦盛名。	杜牧	东都送郑处诲校书归上都	悠雨槿蝉故白此期	五言律诗
炀帝雷塘土，迷藏有旧楼。谁家唱水调，明月满扬州。骏马宜闲出，千金好旧游。喧阗醉年少，半脱紫茸裘。	杜牧	扬州三首一	炀迷谁明骏千喧半	五言律诗
秋风放萤苑，春草鬬鸡台。金络擎雕去，鸾环拾翠来。蜀船红锦重，越橐水沉堆。处处皆华表，淮王奈却回。	杜牧	扬州三首二	秋春金鸾蜀越处淮	五言律诗
雨过一蝉噪，飘萧松桂秋。青苔满阶砌，白鸟故迟留。暮霭生深树，斜阳下小楼。谁知竹西路，歌吹是扬州。	杜牧	题扬州禅智寺	雨飘青白暮斜谁歌	五言律诗
野店正纷泊，茧蚕初引丝。行人碧溪渡，系马绿杨枝。苒苒迹始去，悠悠心所期。秋山念君别，惆怅桂花时。	杜牧	句溪夏日送卢霈秀才归王屋	野茧行系苒悠秋惆	五言律诗
芳草复芳草，断肠还断肠。自然堪下泪，何必更残阳。楚岸千万里，燕鸿三两行。有家归不得，况举别君觞。	杜牧	池州春送前进士蒯希逸	芳断自何楚燕有况	五言律诗
平生睡足处，云梦泽南州。一夜风欺竹，连江雨送秋。格卑常汩汩，力学强悠悠。终掉尘中手，潇湘钓漫流。	杜牧	忆齐安郡	平云一连格力终潇	五言律诗
州在钓台边，溪山实可怜。有家皆掩映，无处不潺湲。好树鸣幽鸟，晴楼入野烟。残春杜陵客，中酒落花前。	杜牧	睦州四韵	州溪有无好晴残中	五言律诗
解印书千轴，重阳酒百缸。凉风满红树，晓月下秋江。岩壑会归去，尘埃终不降。悬缨未敢濯，严濑碧淙淙。	杜牧	秋晚早发新定	解重凉晓岩尘悬严	五言律诗
山鸟飞红带，亭薇拆紫花。溪光初透彻，秋色正清华。静处知生乐，喧中见死夸。无多珪组累，终不负烟霞。	杜牧	题白苹洲	山亭溪秋静喧无终	五言律诗
春风最窈窕，日晓柳村西。娇云光占岫，健水鸣分溪。燎岩野花远，戛瑟幽鸟啼。把酒坐芳草，亦有佳人携。	杜牧	茶山下作	春日娇健燎戛把亦	五言律诗
笙歌登画船，十日清明前。山秀白云腻，溪光红粉鲜。欲开未开花，半阴半晴天。谁知病太守，犹得作茶仙。	杜牧	春日茶山病不饮酒因呈宾客	笙十山溪欲半谁犹	五言律诗
芳草正得意，汀洲日欲西。无端千树柳，更拂一条溪。几朵梅堪折，何人手好携。谁怜佳丽地，春恨却凄凄。	杜牧	不饮赠官妓	芳汀无更几何谁春	五言律诗
雪后新正半，春来四刻长。晴梅朱粉艳，嫩水碧罗光。弦管开双调，花钿坐两行。唯君莫惜醉，认取少年场。	杜牧	早春赠军事薛判官	雪春晴嫩弦花唯认	五言律诗
雾冷侵红粉，春阴扑翠钿。自悲临晓镜，谁与惜流年。柳暗霏微雨，花愁黯淡天。金钗有几只，抽当酒家钱。	杜牧	代吴兴妓春初寄薛军事	雾春自谁柳花金抽	五言律诗
本因遮日种，却似为溪移。历历羽林影，疏疏烟露姿。萧骚寒雨夜，敲劼晚风时。故国何年到，尘冠挂一枝。	杜牧	栽竹	本却历疏萧敲故尘	五言律诗
轻盈照溪水，掩敛下瑶台。妒雪聊相比，欺春不逐来。偶同佳客见，似为冻醪开。若在秦楼畔，堪为弄玉媒。	杜牧	梅	轻掩妒欺偶似若堪	五言律诗
芝茎抽绀趾，清唳掷金梭。日翅闲张锦，风池去罥罗。静眠依翠荇，暖戏折高荷。山阴岂无尔，茧字换群鹅。	杜牧	䴔䴖	芝清日风静暖山茧	五言律诗
华堂日渐高，雕槛系红縚。故国陇山树，美人金剪刀。避笼交翠尾，罅嘴静新毛。不念三缄事，世途皆尔曹。	杜牧	鹦鹉	华雕故美避罅不世	五言律诗
清音迎晓月，愁思立寒蒲。丹顶西施颊，霜毛四皓须。碧云行止躁，白鹭性灵粗。终日无群伴，溪边吊影孤。	杜牧	鹤	清愁丹霜碧白终溪	五言律诗
扰扰复翻翻，黄昏飏冷烟。毛欺皇后髪，声感楚姬弦。蔓垒盘风下，霜林接翅眠。秪如西旅样，头白岂无缘。	杜牧	鸦	扰黄毛声蔓霜秪头	五言律诗
春半平江雨，圆文破蜀罗。声眠篷底客，寒湿钓来蓑。暗澹遮山远，空蒙着柳多。此时怀旧恨，相望意如何。			春圆声寒暗空此相	五言律诗
青梅雨中熟，樯倚酒旗边。故国残春梦，孤舟一褐眠。摇摇远堤柳，暗暗十程烟。南奏钟陵道，无因似昔年。	杜牧	罢钟陵幕吏十三年来泊湓浦	青樯故孤摇暗南无	五言律诗
何事苦萦回，离肠不自裁。恨身随梦去，春态逐云来。沉定蓝光彻，喧盘粉浪开。翠岩三百尺，谁作子陵台。	杜牧	丹水	何离恨春沉喧翠谁	五言律诗
往事起独念，飘然自不胜。前滩急夜响，密雪映寒灯。的的三年梦，迢迢一线緪。明朝楚山上，莫上最高层。	杜牧	襄阳雪夜感怀	往飘前密的迢明莫	五言律诗
贱子来千里，明公去一麾。可能休涕泪，岂独感恩知。草木穷秋后，山川落照时。如何望故国，驱马却迟迟。	杜牧	除官行至昭应闻友人出官因	贱明可岂草山如驱	五言律诗
缄书报子玉，为我谢平津。自愧扫门士，谁为乞火人。词臣陪羽猎，战将骋骐𬴊。两地差池恨，江汀醉送君。	杜牧	寄崔钧	缄为自谁词战两江	五言律诗
镜弄白髭须，如何作老夫。浮生长勿勿，儿小且呜呜。忍过事堪喜，泰来忧胜无。治平心径熟，不遣有穷途。	杜牧	遣兴	镜如浮儿忍泰治不	五言律诗
疏雨洗空旷，秋标惊意新。大热去酷吏，清风来故人。尊酒酌未酌，晚花嚬不嚬。铢秤与缕雪，谁觉老陈陈。	杜牧	早秋	疏秋大清尊晚铢谁	五言律诗
热去解钳釱，飘萧秋半时。微雨池塘见，好风襟袖知。髪短梳未足，枕凉闲且欹。平生分过此，何事不参差。	杜牧	秋思	热飘微好髪枕平何	五言律诗
娟娟却月眉，新鬓学鸦飞。暗砌匀檀粉，晴窗画夹衣。袖红垂寂寞，眉黛敛衣稀。还向长陵去，今宵归不归。	杜牧	闺情	娟新暗晴袖眉还今	五言律诗
闲吟芍药诗，惆望久嚬眉。盼眄回眸远，纤衫整髻迟。重寻春昼梦，笑把浅花枝。小市长陵住，非郎谁得知。	杜牧	旧游	闲惆盼纤重笑小非	五言律诗
烟水本好尚，亲交何惨凄。况为珠履客，即泊锦帆堤。沙雁同船去，田鸦绕岸啼。此时还有味，必卧日从西。	杜牧	初上船留寄	烟亲况即沙田此必	五言律诗
河岸微退落，柳影微雕疏。船上听呼穉，堤南趁漉鱼。数帆旗去疾，一艇箭回初。曾入相思梦，因凭附远书。	杜牧	秋岸	河柳船堤数一曾因	五言律诗
岂君心的的，嗟我泪涓涓。绵羽啼来久，锦鳞书未传。兽垆凝冷焰，罗暮蔽晴烟。自是求佳梦，何须讶画眠。	杜牧	春思	岂嗟绵锦兽罗自何	五言律诗
劳劳千里身，襟袂满行尘。深夜悬双泪，短亭思远人。苍江程未息，黑水梦何频。明月轻桡去，唯应钓赤鳞。	杜牧	偶题二首一	劳襟深短苍黑明唯	五言律诗
有恨秋来极，无端别后知。夜阑终耿耿，明发竟迟迟。信已凭鸿去，归唯与燕期。只因明月见，千里两相思。	杜牧	偶题二首二	有无夜明信归只千	五言律诗
诗韵一逢君，平生称所闻。粉毫唯画月，琼尺只裁云。鲸阵人人慑，秋星历历分。数篇留别我，羞杀李将军。	杜牧	赠张祜	诗平粉琼鲸秋数羞	五言律诗
子列光殊价，明时忍自高。宁无好舟檝，不泛恶风涛。大翼终难戢，奇锋且自韬。春来烟渚上，几净雪霜毫。	杜牧	寄李播评事	子明宁不大奇春几	五言律诗
贤相辅明主，苍生寿域开。青春辞白日，幽壤作黄埃。岂是无多士，偏蒙不弃才。孤坟三尺土，谁可为培栽。	杜牧	忍死留别献监铁裴相公二十	贤苍青幽岂偏孤谁	五言律诗
数茎幽玉色，晓夕翠烟分。声破寒窗梦，根穿绿藓纹。渐笼当槛日，欲碍入帘云。不是山阴客，何人爱此君。	杜牧	题刘秀才新竹	数晓声根渐欲不何	五言律诗
九月三十日，雨声如别秋。无端满阶叶，共白几人头。点滴侵寒梦，萧骚着淡愁。渔歌听不唱，蓑湿棹回舟。	杜牧	夜雨	九雨无共点萧渔蓑	五言律诗
孤驿在重阻，云根掩柴扉。数声暮禽切，万壑秋意归。心驰碧泉涧，目断青琐闱。明日武关外，梦魂劳远飞。	杜牧	将出关宿层峰驿却寄李谏议	孤云数万心目明梦	五言律诗
阙下经年别，人间两地情。坛场新汉将，烟月古隋城。雁去梁山远，云高楚岫明。君家荷藕好，缄恨寄遥程。	杜牧	送王十至褒中因寄尚书	阙人坛烟雁云君缄	五言律诗
处士闻名早，游秦献疏回。腹中书万卷，身外酒千杯。江雨春波阔，园林客梦催。今君拜旌戟，凛凛近霜台。	杜牧	送张判官归兼谒鄂州大夫	处游腹身江园今凛	五言律诗
横溪辞寂寞，金马去追游。好是鸳鸯侣，正逢霄汉秋。玉珂声琐琐，锦帐梦悠悠。微笑知今是，因风谢钓舟。	杜牧	送刘三复郎中赴阙	横金好正玉锦微因	五言律诗
谢山南畔州，风物最宜秋。太守悬金印，佳人敞画楼。凝缸暗醉夕，残月上汀州。可惜当年鬓，朱门不得游。	杜牧	书怀寄卢州	谢风太佳凝残可朱	五言律诗
蛩唱如波咽，更深似水寒。露华惊弊褐，灯影挂尘冠。故国初离梦，前溪更下滩。纷纷毫髪事，多少宦游难。	杜牧	寝夜	蛩更露灯故前纷多	五言律诗
聚散竟无形，回肠自结成。古今留不得，离别又潜生。降虏将军思，穷秋远客情。何人更憔悴，落第泣秦京。	杜牧	愁	聚回古离降穷何落	五言律诗
蓟北雁初去，湘南春又归。水流沧海急，人到白头稀。塞路尽何处，我愁当落晖。终须接鸳鹭，霄汉共高飞。	杜牧	春日寄许浑先辈	蓟湘水人塞我终霄	五言律诗
遗踪委衰草，行客思悠悠。昔日人何处，终年水自流。孤烟邨戌远，乱雨海门秋。吟罢独归去，烟云尽惨愁。	杜牧	经阖闾城	遗行昔终孤乱吟烟	五言律诗
行役我方倦，苦吟谁复闻。戌楼春带雪，边角暮吹云。极目无人迹，回头送雁群。如何遣公子，高卧醉醺醺。	杜牧	幷州道中	行苦戌边极回如高	五言律诗
相别徒成泣，经过总是空。劳生惯离别，夜梦苦西东。去路三湘浪，归程一片风。他年寄消息，书在鲤鱼中。	杜牧	别怀	相经劳夜去归他书	五言律诗
白发沧浪上，全忘是与非。秋潭垂钓去，夜月叩船归。烟影侵芦岸，潮痕在竹扉。终年狎鸥鸟，来去且无机。	杜牧	渔父	白全秋夜烟潮终来	五言律诗
寒空动高吹，月色满清砧。残梦夜魂断，美人边思深。孤鸿秋出塞，一叶暗辞林。又寄征衣去，迢迢天外心。	杜牧	秋梦	寒月残美孤一又迢	五言律诗
风吹一片叶，万物已惊秋。独夜他乡泪，年年为客愁。别离何处尽，摇落几时休。不及磻溪叟，身闲长自由。	杜牧	早秋客舍	风万独年别摇不身	五言律诗
故交相见稀，相见倍依依。尘路事不尽，云岩闲好归。投人销壮志，徇俗变真机。又落他乡泪，风前一满衣。	杜牧	逢故人	故相尘云投徇又风	五言律诗
孤舟天际外，去路望中赊。贫病远行客，梦魂多在家。蝉吟秋色树，鸦噪夕阳沙。不拟彻双鬓，他方掷岁华。	杜牧	秋晚江上遣怀	孤去贫梦蝉鸦不他	五言律诗
寒光垂静夜，皓彩满重城。万国尽分照，谁家无此明。古槐疏影薄，仙桂动秋声。独有长门里，蛾眉对晓晴。	杜牧	长安夜月	寒皓万谁古仙独蛾	五言律诗
东西那有碍，出处岂虚心。晓入洞庭阔，暮归巫峡深。渡江随鸟影，拥树隔猿吟。莫隐高唐去，枯苗待作霖。	杜牧	云	东出晓暮渡拥莫枯	五言律诗
年光何太急，倏忽又青春。明月谁为主，江山暗换人。莺花潜运老，荣乐渐成尘。遥忆朱门柳，别离应更频。	杜牧	春怀	年倏明江莺荣遥别	五言律诗
年年不相见，相见却成悲。教我泪如霰，嗟君髪似丝。正伤携手处，况值落花时。莫惜今宵醉，人间忽忽期。	杜牧	逢故人	年相教嗟正况莫人	五言律诗
旅馆无良伴，凝情自悄然。寒灯思旧事，断雁警愁眠。远梦归侵晓，家书到隔年。湘江好烟月，门系钓鱼船。	杜牧	旅宿	旅凝寒断远家湘门	五言律诗
杜宇竟何冤，年年叫蜀门。至今衔积恨，终古吊残魂。芳草迷肠结，红花染血痕。山川尽春色，呜咽复谁论。	杜牧	杜鹃	杜年至终芳红山呜	五言律诗
火云初似灭，晓角欲微清。故国行千里，新蝉忽数声。时行仍仿佛，度日更分明。不敢频倾耳，唯忧白发生。	杜牧	闻蝉	火晓故新时度不唯	五言律诗
十载名兼利，人皆与命争。青春留不住，白发自然生。夜雨滴乡思，秋风从别情。都门五十里，驰马逐鸡声。	杜牧	送友人	十人青白夜秋都驰	五言律诗
窗虚枕簟凉，寝倦忆潇湘。山色几时老，人心终日忙。松风半夜雨，帘月满堂霜。匹马好归去，江头橘正香。	杜牧	旅情	窗寝山人松帘匹江	五言律诗
独起望山色，水鸡鸣蓼洲。房星随月晓，楚木向云秋。曲渚疑江尽，平沙似浪浮。秦原在何处，泽国碧悠悠。	杜牧	晓望	独水房楚曲平秦泽	五言律诗
自是东西客，逢人又送人。不应相见老，只是别离频。度日还知暮，平生未识春。傥无迁谷分，归去养天真。	杜牧	贻友人	自逢不只度平傥归	五言律诗
自笑走红尘，流年旧复新。东风半夜雨，南国万家春。失计抛鱼艇，何门化涸鳞。是谁添岁月，老却暗投人。	杜牧	书事	自流东南失何是老	五言律诗
分飞共所从，六翮势催风。声断碧云外，影孤明月中。青田归路远，丹桂旧巢空。矫翼知何处，天涯不可穷。	杜牧	别鹤	分六声影青丹矫天	五言律诗
峭壁引行径，截溪开石门。泉飞溅虚槛，云起涨河轩。隔水看来路，疏篱见定猿。未闲难久住，归去复何言。	杜牧	山寺	峭截泉云隔疏未归	五言律诗
垂鞭信马行，数里未鸡鸣。林下带残梦，叶飞时忽惊。霜凝孤鹤迥，月晓远山横。童仆休辞险，时平路复平。	杜牧	早行	垂数林叶霜月童时	五言律诗
荷花兼柳叶，彼此不胜秋。玉露滴初泣，金风吹更愁。绿眉甘弃坠，红脸恨飘流。叹息是游子，少年还白头。	杜牧	秋日偶题	荷彼玉金绿红叹少	五言律诗
新城非故里，终日想柴扃。兴罢花还落，愁来酒欲醒。何人初髪白，几处乱山青。远忆湘江上，渔歌对月听。	杜牧	忆归	新终兴愁何几远渔	五言律诗
城日晚悠悠，弦歌在碧流。夕风飘度曲，烟屿隐行舟。问拍拟新令，怜香占彩球。当筵虽一醉，宁复缓离愁。	杜牧	后池泛舟送王十秀才	城弦夕烟问怜当宁	五言律诗
谁家洛浦神，十四五来人。媚髪轻垂额，香衫软着身。摘莲红袖湿，窥渌翠蛾频。飞鹊徒来往，平阳公主亲。	杜牧	书情	谁十媚香摘窥飞平	五言律诗
到晓不成梦，思量堪白头。多无百年命，长有万般愁。世路应难尽，营生卒未休。莫言名与利，名利是身雠。	杜牧	不寝	到思多长世营莫名	五言律诗
双嵓泻一川，回马断桥前。古庙阴风地，寒钟暮雨天。沙虚留虎迹，水滑带龙涎。却下临江路，潮深无渡船。	杜牧	暝投云智寺渡溪不得却取沿	双回古寒沙水却潮	五言律诗
寥落故人宅，重来身已亡。古苔残墨沼，深竹旧书堂。秋色池馆静，雨声云木凉。无因展交道，日暮倍心伤。	杜牧	过鲍溶宅有感	寥重古深秋雨无日	五言律诗
江城红叶尽，旅思倍凄凉。孤梦家山远，独眠秋夜长。道存空倚命，身贱未归乡。南望仍垂泪，天边雁一行。	杜牧	寄兄弟	江旅孤独道身南天	五言律诗
有计自安业，秋风罢远吟。买山惟种竹，对客更弹琴。烟起药厨晚，杵声松院深。闲眠得真性，惆怅旧时心。	杜牧	秋日	有秋买对烟杵闲惆	五言律诗
忆昨未知道，临川每羡鱼。世途行处见，人事病来疏。微雨秋栽竹，孤灯夜读书。怜君亦同志，晚岁傍山居。	杜牧	卜居招书侣	忆临世人微孤怜晚	五言律诗
何处人事少，西峰旧草堂。晒书秋日晚，洗药石泉香。后岭有微雨，北窗生晓凉。徒劳问归路，峰叠绕家乡。	杜牧	西山草堂	何西晒洗后北徒峰	五言律诗
回报隐居山，莫忧山兴阑。求人颜色尽，知道性情宽。信谱弹琴误，缘崖𣃁药难。东皋亦自给，殊愧远相安。	杜牧	贻隐者	回莫求知信缘东殊	五言律诗
通竹引泉脉，泓澄深石盆。惊鱼翻藻叶，浴鸟上松根。残月留山影，高风耗水痕。谁家洗秋药，来往自开门。	杜牧	石池	通泓惊浴残高谁来	五言律诗
琴尊诗思劳，更欲学龙韬。王粲暂投笔，吕虔初佩刀。夜吟关月苦，秋望塞云高。去去从军乐，雕飞岱马豪。	杜牧	送苏协律从事振武	琴更王吕夜秋去雕	五言律诗
山斋路几层，败衲学真乘。寒暑移双树，光阴尽一灯。风飘高竹雪，泉涨小池冰。莫讶频来此，修身欲到僧。	杜牧	怀政禅师院	山败寒光风泉莫修	五言律诗
路长春欲尽，歌怨酒多酣。白社莲塘北，青袍桂水南。驿行盘鸟道，船宿避龙潭。真得诗人趣，烟霞处处谙。	杜牧	送荔浦蒋明府赴任	路歌白青驿船真烟	五言律诗
念远坐西阁，华池涵月凉。书回秋欲尽，酒醒夜初长。露白莲衣浅，风清蕙带香。前年此佳景，兰棹醉横塘。	杜牧	秋夕有怀	念华书酒露风前兰	五言律诗
初霁独登赏，西楼多远风。横烟秋水上，疏雨夕阳中。高树下山鸟，平芜飞草虫。唯应待明月，千里与君同。	杜牧	秋霁寄远	初西横疏高平唯千	五言律诗
曾话平生志，书斋几见留。道孤心易感，恩重力难酬。独立千峰晚，频来一叶秋。鸡鸣应有处，不学泪空流。	杜牧	留题李侍御书斋	曾书道恩独频鸡不	五言律诗
夜程何处宿，山叠树层层。孤馆闲秋雨，空堂停曙灯。歌惭渔浦客，诗学雁门僧。此意无人识，明朝见李膺。	杜牧	行次白沙馆先寄上河南王侍	夜山孤空歌诗此明	五言律诗
蜀道下湘渚，客帆应不迷。江分三峡响，山并九华齐。秋泊雁初宿，夜吟猿乍啼。归时慎行李，莫到石城西。	杜牧	闻范秀才自蜀游江湖	蜀客江山秋夜归莫	五言律诗
绿萝萦数匝，本在草堂间。秋色寄高树，昼阴笼近山。移花疏处过，𣃁药困时攀。日暮微风起，难寻旧径还。	杜牧	绿萝	绿本秋昼移𣃁日难	五言律诗
孤舟路渐赊，时见碧桃花。溪雨滩声急，岩风树势斜。猕猴悬弱柳，㶉𫛶睡横楂。谩向仙林宿，无人识阮家。	杜牧	宿东横山濑	孤时溪岩猕㶉谩无	五言律诗
无机还得罪，直道不伤情。微雨昏山色，疏笼闭鹤声。闲居多野客，高枕见江城。门外长溪水，怜君又濯缨。	杜牧	贻迁客	无直微疏闲高门怜	五言律诗
南楼送郢客，西郭望荆门。凫鹄下寒渚，牛羊归远村。兰舟倚行棹，桂酒掩余樽。重此一留宿，前汀烟月昏。	杜牧	陵阳送客	南西凫牛兰桂重前	五言律诗
侯家大道傍，蝉噪树苍苍。开锁洞门远，卷帘官舍凉。栏围红药盛，架引绿萝长。永日一欹枕，故山云水乡。	杜牧	长兴里夏日寄南邻避暑	侯蝉开卷栏架永故	五言律诗
禅床深竹里，心与径山期。结社多高客，登坛尽小师。早秋归寺远，新雨上滩迟。别后江云碧，南斋一首诗。	杜牧	送太昱禅师	禅心结登早新别南	五言律诗
花开又花落，时节暗中迁。无计延春日，何能驻少年。小藂初散蝶，高柳即闻蝉。繁艳归何处，满山啼杜鹃。	杜牧	惜春	花时无何小高繁满	五言律诗
两两戏沙汀，长疑画不成。锦机争织样，歌曲爱呼名。好育顾栖息，堪怜泛浅清。凫鸥皆尔类，惟羡独含情。	杜牧	鸳鸯	两长锦歌好堪凫惟	五言律诗
带霜南去雁，夜好宿汀沙。惊起向何处，高飞极海涯。入云声渐远，离岳路由赊。归梦当时断，参差欲到家。	杜牧	闻雁	带夜惊高入离归参	五言律诗
越兵驱绮罗，越女唱吴歌。宫烬花声少，台荒麋迹多。茱萸垂晓露，菡萏落秋波。无遣君王醉，满城嚬翠蛾。	杜牧	吴宫词二首一	越越宫台茱菡无满	五言律诗
香迳绕吴宫，千帆落照中。鹤鸣山苦雨，鱼跃水多风。城带晚莎绿，池连秋蓼红。当年国门外，谁信伍员忠。	杜牧	吴宫词二首二	香千鹤鱼城池当谁	五言律诗
始发碧江口，旷然谐远心。风清舟在鉴，日落水浮金。瓜步逢潮信，台城过雁音。故乡何处是，云外即乔林。	杜牧	金陵	始旷风日瓜台故云	五言律诗
莲塘移画舸，泛泛日华清。水暖鱼频跃，烟秋雁早鸣。舞疑回雪态，歌转遏云声。客散山公醉，风高月满城。	许浑	陪王尚书泛舟莲池	莲泛水烟舞歌客风	五言律诗
为儒白发生，乡里早闻名。煖酒雪初下，读书山欲明。字形翻鸟迹，诗调合猿声。门外沧浪水，知君欲濯缨。	许浑	赠裴处士	为乡煖读字诗门知	五言律诗
飞舞北风凉，玉人歌玉堂。帘帷增曙色，珠翠发寒光。柳重絮微湿，梅繁花未香。兹辰贺丰岁，箫鼓宴梁王。	许浑	对雪	飞玉帘珠柳梅兹箫	五言律诗
筇杖倚柴关，都城卖卜还。雨中耕白水，云外𣃁青山。有药身长健，无机性自闲。即应生羽翼，华表在人间。	许浑	王居士	筇都雨云有无即华	五言律诗
遥夜泛清瑟，西风生翠萝。残萤委玉露，早雁拂银河。高树晓还密，远山晴更多。淮南一叶下，自觉老烟波。	许浑	早秋三首一	遥西残早高远淮自	五言律诗
蓟北雁犹远，淮南人已悲。残桃间堕井，新菊亦侵篱。书剑岂相误，琴尊聊自持。西斋风雨夜，更有咏贫诗。	许浑	早秋三首三	蓟淮残新书琴西更	五言律诗
一衲老禅床，吾生半异乡。管弦愁里老，书剑梦中忙。鸟急山初暝，蝉稀树正凉。又归何处去，尘路月苍苍。	许浑	洛东兰若夜归	一吾管书鸟蝉又尘	五言律诗
书剑南归去，山扉别几年。苔侵岩下路，果落洞中泉。红叶高斋雨，青萝曲槛烟。宁知远游客，羸马太行前。	许浑	送段觉归杜曲闲居	书山苔果红青宁羸	五言律诗
诗僧与钓翁，千里两情通。云带雁门雪，水连渔浦风。心期荣辱外，名挂是非中。岁晚亦归去，田园清洛东。	许浑	寄天乡寺仲仪上人富春孙处	诗千云水心名岁田	五言律诗
何处是西林，疏钟复远砧。雁来秋水阔，鸦尽夕阳沉。婚嫁乖前志，功名异夙心。汤师不可问，江上碧云深。	许浑	寄契盈上人	何疏雁鸦婚功汤江	五言律诗
桂树绿层层，风微烟露凝。檐楹衔落月，帏幌映残灯。蕲簟曙香冷，越瓶秋水澄。心闲即无事，何异住山僧。	许浑	晨起二首一	桂风檐帏蕲越心何	五言律诗
残月皓烟露，掩门深竹斋。水虫鸣曲槛，山鸟下空阶。清镜晓看髪，素琴秋寄怀。因知北窗客，日与世情乖。	许浑	晨起二首二	残掩水山清素因日	五言律诗
南北信多岐，生涯半别离。地穷山尽处，江泛水寒时。露晓蒹葭重，霜晴橘柚垂。无劳促回檝，千里有心期。	许浑	晓发鄞江北渡寄崔韩二先辈	南生地江露霜无千	五言律诗
月沉霜已凝，无梦竟寒灯。寄世何殊客，修身未到僧。二毛梳上雪，双泪枕前冰。借问曹溪路，山多路几层。	许浑	盈上人	月无寄修二双借山	五言律诗
城势已坡陀，城边东逝波。绿桑非苑树，青草是宫莎。山暝牛羊少，水寒凫雁多。因高一回首，还咏黍离歌。	许浑	广陵道中	城城绿青山水因还	五言律诗
谁家歌袅袅，孤枕在西楼。竹色寒清簟，松香染翠帱。月移珠殿晓，风遰玉筝秋。日出应移棹，三湘万里愁。	许浑	宿开元寺楼	谁孤竹松月风日三	五言律诗
霜霰不凋色，两株交石坛。未秋红实浅，经夏绿阴寒。露重蝉鸣急，风多鸟宿难。何如西禁柳，晴舞玉阑干。	许浑	洞灵观冬青	霜两未经露风何晴	五言律诗
商洛转江𣸣，一杯聊送君。剑愁龙失伴，琴怨鹤离群。楚驿枕秋水，湘帆凌暮云。猿声断肠夜，应向雨中闻。	许浑	送友人自荆襄归江东	商一剑琴楚湘猿应	五言律诗
西风帆势轻，南浦遍离情。菊艳含秋水，荷花遰雨声。扣舷滩鸟没，移棹草虫鸣。更忆前年别，槐花满凤城。	许浑	送同年崔先辈	西南菊荷扣移更槐	五言律诗
珍禽暂不扃，飞舞跃前庭。翠网摧金距，雕笼减绣翎。月圆疑望镜，花暖似依屏。何必旧巢去，山山芳草青。	许浑	山鸡	珍飞翠雕月花何山	五言律诗
昔年双颉颃，池上霭春晖。霄汉力犹怯，稻粱心已违。芦洲寒独宿，榆塞夜孤飞。不及营巢燕，西风相伴归。	许浑	孤雁	昔池霄稻芦榆不西	五言律诗
南国浣纱伴，盈盈天下姝。盘金明绣带，动珮响罗襦。素手怨瑶瑟，清心悲玉壶。春华坐销落，未忍泣蘼芜。	许浑	寓怀	南盈盘动素清春未	五言律诗
康衢一望通，河洛正天中。楼势排高凤，桥形架断虹。远山晴带雪，寒水晚多风。几日还携手，鸟鸣花满宫。	许浑	洛中游眺贻同志	康河楼桥远寒几鸟	五言律诗
微风起画鸾，金翠暗珊珊。晚树垂朱实，春篁露粉竿。散香蕲簟滑，沉水越瓶寒。犹恐何郎热，冰生白玉盘。	许浑	夏日戏题郭别驾东堂	微金晚春散沉犹冰	五言律诗
久客怨长夜，西风吹雁声。云移河汉浅，月泛露华清。掩瑟独凝思，缓歌空寄情。门前有归路，迢遰洛阳城。	许浑	长安旅夜	久西云月掩缓门迢	五言律诗
池寒柳复凋，独宿夜迢迢。雨顶冠应冷，风毛剑欲飘。故巢迷碧水，旧侣越丹霄。不是无归处，心高多寂寥。	许浑	㶉𫛶	池独雨风故旧不心	五言律诗
陵前春不尽，陵下夜何穷。未信金蚕老，先惊玉燕空。挽移兰殿月，笳引柏城风。自此随龙驭，桥山翠霭中。	许浑	懿安皇太后挽歌词	陵陵未先挽笳自桥	五言律诗
自尔出门去，泪痕长满衣。家贫为客早，路远得书稀。文字何人赏，烟波几日归。秋风正摇落，孤雁又南飞。	许浑	示弟	自泪家路文烟秋孤	五言律诗
雁门归去远，垂老脱袈裟。萧寺休为客，曹溪便寄家。绿琪千岁树，黄槿四时花。别怨应无限，门前桂水斜。	杨炯	送杨处士反初卜居曲江	雁垂萧曹绿黄别门	五言律诗
山多水不穷，一叶似渔翁。鸟浴寒潭雨，猿吟暮岭风。杂英垂锦绣，众籁合丝桐。应有曹溪路，千岩万壑中。	许浑	发灵溪馆	山一鸟猿杂众应千	五言律诗
松偃石床平，何人识姓名。溪冰寒棹响，岩雪夜窗明。机尽心猿伏，神闲意马行。应知此来客，身世两无情。	许浑	题杜居士	松何溪岩机神应身	五言律诗
停车祀圣女，凉叶下阴风。龙气石床湿，鸟声山庙空。长眉留桂绿，丹脸寄莲红。莫学阳台畔，朝云暮雨中。	许浑	神女祠	停凉龙鸟长丹莫朝	五言律诗
酒酣轻别恨，酒醒复离忧。远水应移棹，高峰更上楼。簟凉清露夜，琴响碧天秋。重惜芳尊宴，满城无旧游。	许浑	送李定言南游	酒酒远高簟琴重满	五言律诗
苍苍松桂阴，残月半西岑。素壁寒灯暗，红炉夜火深。厨开山鼠散，钟尽岭猿吟。行役方如此，逢师懒话心。	皇甫冉	早发中严寺别契上人	苍残素红厨钟行逢	五言律诗
飞阁极层台，终南此路回。山形朝阙去，河势抱关来。雁过秋风急，蝉鸣宿雾开。平生无限意，驱马任尘埃。			飞终山河雁蝉平驱	五言律诗
南斋梦钓竿，晨起月犹残。露重萤依草，风高蝶委兰。池光秋镜澈，山色晓屏寒。更恋陶彭泽，无心议去官。	许浑	晨至南亭呈裴明府	南晨露风池山更无	五言律诗
楚翁秦塞住，昔事李轻车。白社贫思橘，青门老仰瓜。读书三迳草，沽酒一篱花。更欲寻芝术，商山便寄家。	许浑	灞东题司马郊园	楚昔白青读沽更商	五言律诗
晚过石屏村，村长日渐曛。僧归下岭见，人语隔溪闻。谷响寒耕雪，山明夜烧云。家家扣铜鼓，欲赛鲁将军。	许浑	游维山新兴寺宿石屏村谢叟	晚村僧人谷山家欲	五言律诗
名高犹素衣，穷巷掩荆扉。渐老故人少，久贫豪客稀。塞云横剑望，山月抱琴归。几日蓝溪醉，藤花拂钓矶。	许浑	送从兄归隐蓝溪二首一	名穷渐久塞山几藤	五言律诗
京洛多高盖，怜兄剧断蓬。身随一剑老，家入万山空。夜忆萧关月，行悲易水风。无人知此意，甘卧白云中。	许浑	送从兄归隐蓝溪二首二	京怜身家夜行无甘	五言律诗
燕雁下秋塘，田家自此忙。移蔬通远水，收果待繁霜。野碓舂秔滑，山厨焙茗香。客来还有酒，随事宿茅堂。	许浑	村舍	燕田移收野山客随	五言律诗
叠嶂平芜外，依依识旧邦。气高诗易怨，愁极酒难降。树暗支公院，山寒谢守窗。殷勤楼下水，几日到荆江。	许浑	思归	叠依气愁树山殷几	五言律诗
天晚日沉沉，归舟系柳阴。江村平见寺，山郭远闻砧。树密猿声响，波澄雁影深。荣华暂时事，谁识子陵心。	许浑	晚泊七里滩	天归江山树波荣谁	五言律诗
近逢商洛客，知尔住南塘。草阁平春水，柴门掩夕阳。随蜂收野蜜，寻麝采生香。更忆前年醉，松花满石床。	许浑	寄题南山王隐居	近知草柴随寻更松	五言律诗
带月饭行侣，西游关塞长。晨鸡鸣远戍，宿雁起寒塘。云卷四山雪，风凝千树霜。谁家游侠子，沉醉卧兰堂。	许浑	晨装	带西晨宿云风谁沉	五言律诗
𣃁药去还归，家人半掩扉。山风藤子落，溪雨豆花肥。寺远僧来少，桥危客到稀。不闻砧杵动，应解制荷衣。	许浑	题韦隐居西斋	𣃁家山溪寺桥不应	五言律诗
万里不辞劳，寒装叠缊袍。停车山店雨，挂席海门涛。鹰势暮偏急，鹤声秋更高。知君北邙路，留剑泣黄蒿。	许浑	送李溟秀才西行	万寒停挂鹰鹤知留	五言律诗
将军久已没，行客自兴哀。功业山长在，繁华水不回。乱藤侵废井，荒菊上丛台。借问此中事，几家歌舞来。	许浑	经马镇西宅	将行功繁乱荒借几	五言律诗
藤杖叩松关，春溪𣃁药还。雨晴巢燕急，波暖浴鸥闲。倚槛花临水，回舟月照山。忆归师莫笑，书剑在人间。	许浑	重游郁林寺道玄上人院	藤春雨波倚回忆书	五言律诗
疑与武陵通，青溪碧嶂中。水寒深见石，松晚静闻风。遁迹驱鸡吏，冥心失马翁。才应毕婚嫁，还此息微躬。	许浑	泛溪	疑青水松遁冥才还	五言律诗
琴清诗思劳，更欲学龙韬。王粲暂停笔，吕虔初佩刀。夜吟关月静，秋望塞云高。去去从军乐，雕飞代马豪。	许浑	送楼烦李别驾	琴更王吕夜秋去雕	五言律诗
故人日已远，身事与谁论。性拙难趋世，心孤易感恩。秋悲怜宋玉，夜舞笑刘琨。徒有干时策，青山尚掩门。	许浑	闻两河用兵因贻友人	故身性心秋夜徒青	五言律诗
醉舞任生涯，褐宽乌帽斜。庾公先在郡，疏傅早还家。林晚鸟争树，园春蜂护花。高吟应更逸，嵩洛旧烟霞。	许浑	献白尹	醉褐庾疏林园高嵩	五言律诗
云屋何年客，青山白日长。种花春扫雪，看箓夜焚香。上象壶中阔，平生梦里忙。幸承仙籍后，乞取大还方。	许浑	茅山赠梁尊师	云青种看上平幸乞	五言律诗
涧梅寒正发，莫信笛中吹。素艳雪凝树，清香风满枝。折惊山鸟散，携任野蜂随。今日从公醉，何人倒接䍠。	许浑	闻薛先辈陪大夫看早梅因寄	涧莫素清折携今何	五言律诗
酒阑横剑歌，日暮望关河。道直去官早，家贫为客多。山昏函谷雨，木落洞庭波。莫尽远游兴，故园荒薜萝。	许浑	送前缑氏韦明府南游	酒日道家山木莫故	五言律诗
松亚竹珊珊，心知万井欢。山明迷旧径，溪满涨新澜。客醉瑶台曙，兵防玉塞寒。红楼知有酒，谁肯学袁安。	许浑	看雪	松心山溪客兵红谁	五言律诗
心法本无住，流沙归复来。锡随山鸟动，经附海船回。洗足柳遮寺，坐禅花委苔。唯将一童子，又欲上天台。	许浑	赠僧	心流锡经洗坐唯又	五言律诗
高寺移清宴，渔舟系绿萝。潮平秋水阔，云敛暮山多。广槛停箫鼓，繁弦散绮罗。西楼半床月，莫问夜如何。	许浑	趋慈和寺移宴	高渔潮云广繁西莫	五言律诗
孤城漏未残，徒侣拂征鞍。洛北去游远，淮南归梦阑。晓灯回壁暗，晴雪卷帘寒。强尽主人酒，出门行路难。	许浑	留赠偃师主人	孤徒洛淮晓晴强出	五言律诗
高人亦未闲，来往楚云间。剑在心应壮，书穷鬓已斑。落帆秋水寺，驱马夕阳山。明日南昌尉，空斋又掩关。	许浑	送南陵李少府	高来剑书落驱明空	五言律诗
鲈鲙与蒪羹，西风片席轻。潮回孤岛晚，云敛众山晴。丹羽下高阁，黄花垂古城。因秋倍多感，乡树接咸京。	许浑	九日登樟亭驿楼	鲈西潮云丹黄因乡	五言律诗
昔年湖上客，留访雪山翁。王氏船犹在，萧家寺已空。月高花有露，烟合水无风。处处多遗韵，何曾入剡中。	许浑	再游越中伤朱馀庆协律好直	昔留王萧月烟处何	五言律诗
爱树满西津，津亭堕泪频。素车应度洛，珠履更归秦。水接三湘暮，山通五岭春。伤离与怀旧，明日白头人。	许浑	京口津亭送张崔二侍御	爱津素珠水山伤明	五言律诗
离别奈情何，江楼凝艳歌。蕙兰秋露重，芦苇夜风多。深怨寄清瑟，远愁生翠蛾。酒酣相顾起，明月棹寒波。	许浑	江楼夜别	离江蕙芦深远酒明	五言律诗
山空叶复落，一迳下新安。风急渡溪晚，雪晴归寺寒。寻云策藤杖，向日倚蒲团。宁忆西游客，劳劳歌路难。	许浑	送惟素上人归新安	山一风雪寻向宁劳	五言律诗
山断水茫茫，洛人西路长。笙歌留远棹，风雨寄华堂。红壁耿秋烛，翠帘凝晓香。谁堪从此去，云树满陵阳。	许浑	霅上宴别	山洛笙风红翠谁云	五言律诗
花落水潺潺，十年离旧山。夜愁添白发，春泪减朱颜。孤剑北游塞，远书东出关。逢君话心曲，一醉灞陵间。	许浑	下第别友人杨至之	花十夜春孤远逢一	五言律诗
车马长安道，谁知大隐心。蛮僧留古镜，蜀客寄新琴。晒药竹斋暖，捣茶松院深。思君一相访，残雪似山阴。	皇甫冉	寻戴处士	车谁蛮蜀晒捣思残	五言律诗
殷勤解金锁，昨夜雨凄凄。山浅忆巫峡，水寒思建溪。远寻红树宿，深向白云啼。好觅来时路，烟萝莫共迷。	许浑	放猿	殷昨山水远深好烟	五言律诗
身贱与心违，秋风生旅衣。久贫辞国远，多病在家稀。山暝客初散，树凉人未归。西都万余里，明旦别柴扉。	许浑	将离郊园留示弟侄	身秋久多山树西明	五言律诗
月凉风静夜，归客泊岩前。桥响犬遥吠，庭空人散眠。紫蒲低水槛，红叶半江船。自有还家计，南湖二顷田。	许浑	夜归丁卯桥村舍	月归桥庭紫红自南	五言律诗
昔人诗酒地，芳草思王孙。白水半塘岸，青山横郭门。悬岩碑已折，盘石井犹存。无处继行乐，野花空一尊。	许浑	题青山馆	昔芳白青悬盘无野	五言律诗
萧萧凌雪霜，浓翠异三湘。疏影月移壁，寒声风满堂。卷帘秋更早，高枕夜偏长。忽忆秦溪路，万竿今正凉。	许浑	秋日众哲馆对竹	萧浓疏寒卷高忽万	五言律诗
绕屋遍桑麻，村南第一家。林繁树势直，溪转水纹斜。竹院昼看笋，药栏春卖花。故园归未得，到此是天涯。	许浑	春日题韦曲野老村舍二首	绕村林溪竹药故到	五言律诗
北岭枕南塘，数家村落长。莺啼幼妇懒，蚕出小姑忙。烟草近沟湿，风花临路香。自怜非楚客，春望亦心伤。	许浑	春日题韦曲野老村舍二首	北数莺蚕烟风自春	五言律诗
萧寺暂相逢，离忧满病容。寒斋秋少燕，阴壁夜多蛩。树暗水千里，山深云万重。怀君在书信，莫过雁回峰。	许浑	崇圣寺别杨至之	萧离寒阴树山怀莫	五言律诗
气逸何人识，才高举世疑。祢生狂善赋，陶令醉能诗。碧水鲈鱼思，青山𫛳鸟悲。至今孤冢在，荆棘楚江湄。	许浑	途经李翰林墓	气才祢陶碧青至荆	五言律诗
故人天下定，垂钓碧岩幽。旧迹随台古，高名寄水流。鸟喧群木晚，蝉急众山秋。更待新安月，凭君暂驻舟。	许浑	严陵钓台贻行侣	故垂旧高鸟蝉更凭	五言律诗
南楼春一望，云水共昏昏。野店归山路，危桥带郭村。晴烟和草色，夜雨长溪痕。下岸谁家住，残阳半掩门。	许浑	南楼春望	南云野危晴夜下残	五言律诗
飘飘随晚浪，杯影入鸥群。岸冻千船雪，岩阴一寺云。夜灯江北见，寒磬水西闻。鹤岭烟霞在，归期不羡君。	许浑	送无梦道人先归甘露寺	飘杯岸岩夜寒鹤归	五言律诗
绿树荫青苔，柴门临水开。簟凉初熟麦，枕腻乍经梅。鱼跃海风起，鼍鸣江雨来。佳人竟何处，日夕上楼台。	许浑	闲居孟夏即事	绿柴簟枕鱼鼍佳日	五言律诗
磻溪连灞水，商岭接秦山。青汉不回驾，白云长掩关。雀喧知鹤静，凫戏识鸥闲。却笑南昌尉，悠悠城市间。	许浑	题灞西骆隐士	磻商青白雀凫却悠	五言律诗
溪亭四面山，横柳半溪湾。蝉响螳螂急，鱼深翡翠闲。水寒留客醉，月上与僧还。犹恋萧萧竹，西斋未掩关。	许浑	溪亭二首一	溪横蝉鱼水月犹西	五言律诗
暖枕眠溪柳，僧斋昨夜期。茶香秋梦后，松韵晚吟时。共戏鱼翻藻，争栖鸟坠枝。重阳应一醉，栽菊助东篱。	许浑	溪亭二首二	暖僧茶松共争重栽	五言律诗
红叶晚萧萧，长亭酒一瓢。残云归太华，疏雨过中条。树色随山迥，河声入海遥。帝乡明日到，犹自梦渔樵。	许浑	秋日赴阙题潼关驿楼	红长残疏树河帝犹	五言律诗
吴歌咽深思，楚客怨归程。寺晓楼台迥，江秋管吹清。早潮低水槛，残月下山城。惆怅回舟日，湘南春草生。	许浑	吴门送客早发	吴楚寺江早残惆湘	五言律诗
禅床深竹里，心与径山期。结社多高客，登坛尽小师。早秋归寺远，新雨上滩迟。别后江云碧，南斋一首诗。	杜牧	送太昱禅师	禅心结登早新别南	五言律诗
征车何轧轧，南北极天涯。孤枕易为客，远书难到家。乡连云外树，城闭月中花。犹有扁舟思，前年别若耶。	许浑	旅怀	征南孤远乡城犹前	五言律诗
秋来水上亭，几处似岩扃。戏鸟翻江叶，游龟带绿萍。管弦心戚戚，罗绮鬓星星。行乐非吾事，西斋尚有萤。	许浑	南亭与首公䜩集	秋几戏游管罗行西	五言律诗
东西车马尘，巩洛与咸秦。山月夜行客，水烟朝渡人。树凉风皓皓，滩浅石磷磷。会待功名就，扁舟寄此身。	许浑	早发寿安次永寿渡	东巩山水树滩会扁	五言律诗
漠漠故宫地，月凉风露幽。鸡鸣荒戍晓，雁过古城秋。杨柳北归路，蒹葭南渡舟。去乡今已远，更上望京楼。	许浑	泊松江渡	漠月鸡雁杨蒹去更	五言律诗
宴罢众宾散，长歌携一卮。溪亭相送远，山郭独归迟。风槛夕云散，月轩寒露滋。病来双鬓白，不是旧离时。	许浑	送鱼思别处士归有怀	宴长溪山风月病不	五言律诗
越兵驱绮罗，越女唱吴歌。宫尽燕声少，台荒麋迹多。茱萸垂晓露，菡萏落秋波。无复君王醉，满城颦翠蛾。	许浑	重经姑苏怀古二首一	越越宫台茱菡无满	五言律诗
香迳绕吴宫，千帆落照中。鹳鸣山欲雨，鱼跃水多风。城带晚莎绿，池连秋蓼红。当年国门外，谁识伍员忠。	许浑	重经姑苏怀古二首二	香千鹳鱼城池当谁	五言律诗
草堂近西郭，遥对敬亭开。枕腻海云起，簟凉山雨来。高歌怀地肺，远赋忆天台。应学相如志，终须驷马回。	许浑	将赴京师留题孙处士山居二	草遥枕簟高远应终	五言律诗
西岩有高兴，路僻几人知。松荫花开晚，山寒酒熟迟。游从随野鹤，休息遇灵龟。长见邻翁说，容华似旧时。	许浑	将赴京师留题孙处士山居二	西路松山游休长容	五言律诗
怀土泣京华，旧山归路赊。静依禅客院，幽学野人家。林晚鸟争树，园春蝶护花。东门有闲地，谁种邵平瓜。	许浑	下第寓居崇圣寺感事	怀旧静幽林园东谁	五言律诗
山在水滔滔，流年欲二毛。湘潭归梦远，燕赵客程劳。露晓红兰重，云晴碧树高。逢秋正多感，万里别同袍。	许浑	晓发天井关寄李师晦	山流湘燕露云逢万	五言律诗
端居换时节，离恨隔龙泷。苔色上春阁，柳阴移晚窗。寄怀因桂水，流泪极枫江。此日南来使，金盘鱼一双。	许浑	喜远书	端离苔柳寄流此金	五言律诗
南国别经年，云晴波接天。蒲深㶉𫛶戏，花暖鹧鸪眠。竹暗湘妃庙，枫阴楚客船。唯应洞庭月，万里共婵娟。	许浑	怀江南同志	南云蒲花竹枫唯万	五言律诗
故国无归处，官闲忆远游。吴僧秣陵寺，楚客洞庭舟。久病先知雨，长贫早觉秋。壮心能几许，伊水更东流。	许浑	洛中秋日	故官吴楚久长壮伊	五言律诗
尊前万里愁，楚塞与皇州。云识潇湘雨，风知鄠杜秋。潮平犹倚棹，月上更登楼。他日沧浪水，渔歌对白头。	许浑	将赴京师蒜山津送客还荆渚	尊楚云风潮月他渔	五言律诗
来往几经过，前轩枕大河。远帆春水阔，高寺夕阳多。蝶影下红药，鸟声喧绿萝。故山归未得，徒咏采芝歌。	许浑	潼关兰若	来前远高蝶鸟故徒	五言律诗
艳阳无处避，皎洁不成容。素质添瑶水，清光散玉峰。眠鸥犹恋草，栖鹤未离松。闻在金銮望，群仙对九重。	许浑	玩残雪寄江南尹刘大夫	艳皎素清眠栖闻群	五言律诗
倾幕来华馆，淹留二使君。舞移清夜月，歌断碧空云。海郡楼台接，江船剑戟分。明时自骞翥，无复叹离群。	许浑	陪越中使院诸公镜波馆饯明	倾淹舞歌海江明无	五言律诗
江行春欲半，孤枕弋阳堤。云暗犹飘雪，潮寒未应溪。饮猿闻棹散，飞鸟背船低。此路成幽绝，家山巩洛西。	许浑	春泊弋阳	江孤云潮饮飞此家	五言律诗
吴僧诵经罢，败衲倚蒲团。钟韵花犹敛，楼阴月向残。晴山开殿响，秋水卷帘寒。独恨孤舟去，千滩复万滩。	许浑	晨别翛然上人	吴败钟楼晴秋独千	五言律诗
萧萧芦荻花，郢客独辞家。远棹依山响，危樯转浦斜。水寒澄浅石，潮落涨虚沙。莫与征徒望，乡园去渐赊。	许浑	送客江行	萧郢远危水潮莫乡	五言律诗
西岩一磬长，僧起树苍苍。开殿洒寒水，诵经焚晚香。竹风云渐散，杉露月犹光。无复重来此，归舟凌夕阳。	许浑	将归涂口宿郁林寺道玄上人	西僧开诵竹杉无归	五言律诗
春寻采药翁，归路宿禅宫。云起客眠处，月残僧定中。藤花深洞水，槲叶满山风。清境不能住，朝朝惭远公。	许浑	将归涂口宿郁林寺道玄上人	春归云月藤槲清朝	五言律诗
潺湲绕门水，未省濯缨尘。鸟散千岩曙，蜂来一迳春。杉松还待客，芝术不求人。宁学磻溪叟，逢时罢隐沦。	许浑	题宣州元处士幽居	潺未鸟蜂杉芝宁逢	五言律诗
南楼送郢客，西郭见荆门。凫鹄下寒渚，牛羊归远村。兰舟倚行掉，桂酒掩余尊。重此一留宿，前村烟水昏。	许浑	送李秀才	南西凫牛兰桂重前	五言律诗
儒翁九十余，旧向此山居。生寄一壶酒，死留千卷书。槛摧新竹少，池浅故莲疏。但有子孙在，带经还荷锄。	许浑	题倪处士旧居	儒旧生死槛池但带	五言律诗
曾经黑山虏，一剑出重围。年长穷书意，时清隐钓矶。高斋云外住，瘦马月中归。唯说乡心苦，春风雁北飞。	许浑	赠梁将军	曾一年时高瘦唯春	五言律诗
适意极春日，南台披薜萝。花光晴漾漾，山色昼峨峨。湘水美人远，信陵豪客多。唯凭一瓢酒，弹瑟纵高歌。	许浑	春望思旧游	适南花山湘信唯弹	五言律诗
三年婴酒渴，高卧似袁安。秋色鬓应改，夜凉心已宽。风衣藤簟滑，露井竹床寒。卧忆郊扉月，恩深未挂冠。	许浑	病中二首一	三高秋夜风露卧恩	五言律诗
私归人暂适，扶杖绕西林。风急柳溪响，露寒莎径深。一身仍白发，万虑只丹心。此意无言处，高窗托素琴。	许浑	病中二首二	私扶风露一万此高	五言律诗
楼台横复重，犹有半岩空。萝洞浅深水，竹廊高下风。晴山疏雨后，秋树断云中。未尽平生意，孤帆又向东。	许浑	恩德寺	楼犹萝竹晴秋未孤	五言律诗
羽客炼丹井，井留人已无。旧泉青石下，余甃碧山隅。云朗镜开匣，月寒冰在壶。仍闻酿仙酒，此水过琼酴。	许浑	天竺寺题葛洪井	羽井旧余云月仍此	五言律诗
簟凉襟袖清，月没尚残星。山果落秋院，水花开晓庭。疏藤风袅袅，圆桂露冥冥。正忆江南寺，岩斋闻诵经。	许浑	朗上人院晨坐	簟月山水疏圆正岩	五言律诗
无辞一杯酒，昔日与君深。秋色换归鬓，曙光生别心。桂花山庙冷，枫树水楼阴。此路千余里，应劳楚客吟。	张祜	送客归湘楚	无昔秋曙桂枫此应	五言律诗
往年公子宅，夜宴乐难忘。高竹动疏翠，早莲飘暗香。珠盘凝宝瑟，绮席遰华觞。今日皆何处，闭门春草长。	许浑	过故友旧居	往夜高早珠绮今闭	五言律诗
津亭多别离，杨柳半无枝。住接猿啼处，行逢雁过时。江风飏帆急，山月下楼迟。还就西斋宿，烟波劳梦思。	许浑	送客归峡中	津杨住行江山还烟	五言律诗
𣃁石种松子，数根侵杳冥。天寒犹讲律，雨暗尚寻经。小殿灯千盏，深炉水一瓶。碧云多别思，休到望溪亭。	许浑	题冲沼上人院	𣃁数天雨小深碧休	五言律诗
仙署淹清景，雪华松桂阴。夜凌瑶席宴，春寄玉京吟。烛晃垂罗幕，香寒重绣衾。相思不相访，烟月剡溪深。	许浑	和毕员外雪中见寄	仙雪夜春烛香相烟	五言律诗
酒𬪩花一树，何暇卓文君。客坐长先饮，公闲半已曛。水乡春足雨，山郭夜多云。何似参禅理，荣枯尽不闻。	许浑	春醉	酒何客公水山何荣	五言律诗
病客与僧闲，频来不掩关。高窗云外树，疏磬雨中山。离索秋虫响，登临夕鸟还。心知落帆处，明日浙河湾。	许浑	题岫上人院	病频高疏离登心明	五言律诗
绿水暖青苹，湘潭万里春。瓦尊迎海客，铜鼓赛江神。避雨松枫岸，看云杨柳津。长安一杯酒，座上有归人。	许浑	送客南归有怀	绿湘瓦铜避看长座	五言律诗
西岩一径通，知学采芝翁。寒暑丹心外，光阴白发中。水深鱼避钓，云迥鹤辞笼。坐想还家日，人非井邑空。	许浑	李生弃官入道因寄	西知寒光水云坐人	五言律诗
侯门大道傍，蝉噪树苍苍。开鏁洞门远，下帘宾馆凉。栏围红药盛，架引绿萝长。永日一欹枕，故山云水乡。	许浑	长兴里夏日南邻避暑	侯蝉开下栏架永故	五言律诗
恨与前欢隔，愁因此会同。迹高芸阁吏，名散雪楼翁。城闭三秋雨，帆飞一夜风。酒醒鲈鲙美，应在竟陵东。	许浑	送韩校书	恨愁迹名城帆酒应	五言律诗
城高不可下，永日一登临。曲槛凉飙急，空楼返照深。苇花迷夕棹，梧叶散秋砧。谩作归田赋，蹉跎岁欲阴。	许浑	秋晚登城	城永曲空苇梧谩蹉	五言律诗
来暮亦何愁，金貂在鹢舟。斾随寒浪动，帆带夕阳收。布令滕王阁，裁诗郢客楼。即应归凤沼，中外赞天休。	许浑	江西郑常侍赴镇之日有寄因	来金斾帆布裁即中	五言律诗
风度龙山暗，云凝象阙阴。瑞花琼树合，仙草玉苗深。欲醉梁王酒，先调楚客琴。即应携手去，将此助商霖。	许浑	蒙河南刘大夫见示与吏部张	风云瑞仙欲先即将	五言律诗
年来不自得，一望几伤心。风转蕙兰色，月移松桂阴。马随边草远，帆落海云深。明旦各分首，更听梁甫吟。	许浑	下第送宋秀才游岐下杨秀才	年一风月马帆明更	五言律诗
城下水萦回，潮冲野艇来。鸟惊山果落，龟泛绿萍开。白首书千卷，朱颜酒一杯。南轩自流涕，不是望燕台。	许浑	南亭偶题	城潮鸟龟白朱南不	五言律诗
春草越吴间，心期旦夕还。酒乡逢客病，诗境遇僧闲。倚棹冰生浦，登楼雪满山。东风不可待，归鬓坐斑斑。	许浑	与裴三十秀才自越西归望亭	春心酒诗倚登东归	五言律诗
清湘吊屈原，垂泪撷苹蘩。谤起乘轩鹤，机沉在槛猿。干坤三事贵，华夏一夫冤。宁有唐虞世，心知不为言。	许浑	太和初靖恭里感事	清垂谤机干华宁心	五言律诗
芦苇暮修修，溪禽上钓舟。露凉花敛夕，风静竹含秋。素志应难契，清言岂易求。相欢一瓢酒，明日醉西楼。	许浑	与侯春时同年南池夜话	芦溪露风素清相明	五言律诗
车马楚城壕，清歌送浊醪。露花羞别泪，烟草让归袍。鸟浴春塘暖，猿吟暮岭高。寻仙在仙骨，不用废牛刀。	许浑	广陵送剡县薛明府赴任	车清露烟鸟猿寻不	五言律诗
何必老林泉，冥心便是禅。讲时开院去，斋后下帘眠。镜朗灯分焰，香销印绝烟。真乘不可到，云尽月明天。	许浑	游果昼二僧院	何冥讲斋镜香真云	五言律诗
燕雁水乡飞，京华信自稀。簟瓢贫守道，书剑病忘机。叠鼓吏初散，繁钟鸟独归。高梧与疏柳，风雨似郊扉。	许浑	题官舍	燕京簟书叠繁高风	五言律诗
丹叶下西楼，知君万里愁。钟非黔峡寺，帆是敬亭舟。山色和云暮，湖光共月秋。天台多道侣，何惜更南游。	许浑	酬报先上人登楼见寄	丹知钟帆山湖天何	五言律诗
禅扉倚石梯，云湿雨凄凄。草色分松迳，泉声咽稻畦。棹移滩鸟没，钟断岭猿啼。入夜花如雪，回舟忆剡溪。	许浑	泛舟寻郁林寺道玄上人遇雨	禅云草泉棹钟入回	五言律诗
台殿冠嵯峨，春来日日过。水分诸院少，云近上方多。众籁凝丝竹，繁英耀绮罗。酒酣诗自逸，乘月棹寒波。	许浑	郁林寺	台春水云众繁酒乘	五言律诗
西林本行殿，池榭日坡陁。雨过水初涨，云开山渐多。晓街垂御柳，秋院闭宫莎。借问龙归处，鼎湖空碧波。	许浑	题崇圣寺	西池雨云晓秋借鼎	五言律诗
宅前云水满，高兴一书生。垂钓有深意，望山多远情。夜棋留客宿，春酒劝僧倾。未作干时计，何人问姓名。	许浑	赠高处士	宅高垂望夜春未何	五言律诗
老归江上寺，不忘旧师恩。驻锡逢山色，停杯见浪痕。秋涛吞楚驿，晓月上荆门。为访题诗处，莓苔几字存。	许浑	送僧归金山寺	老不驻停秋晓为莓	五言律诗
花在舞楼空，年年依旧红。泪光停晓露，愁态倚春风。开处妾先死，落时君亦终。东流两三片，应在夜泉中。	许浑	金谷桃花	花年泪愁开落东应	五言律诗
香径小船通，菱歌绕故宫。鱼沉秋水静，鸟宿暮山空。荷叶桥边雨，芦花海上风。归心无处托，高枕画屏中。	许浑	忆长洲	香菱鱼鸟荷芦归高	五言律诗
直道知难用，经年向水滨。宅从栽竹贵，家为买书贫。就学多新客，登朝尽故人。蓬莱自有路，莫羡武陵春。	许浑	寄殷尧藩	直经宅家就登蓬莫	五言律诗
桑柘满江村，西斋接海门。浪冲高岸响，潮入小池浑。岩树阴棋局，山花落酒樽。相逢亦留宿，还似识王孙。	许浑	题邹处士隐居	桑西浪潮岩山相还	五言律诗
十年剑中路，传尽本师经。晓月下黔峡，秋风归敬亭。开门新树绿，登阁旧山青。遥想论禅处，松阴水一瓶。	许浑	送僧归敬亭山寺	十传晓秋开登遥松	五言律诗
贫居乐游此，江海思迢迢。雪夜书千卷，花时酒一瓢。独愁秦树老，孤梦楚山遥。有路应相念，风尘满黑貂。	许浑	新卜原上居寄袁校书	贫江雪花独孤有风	五言律诗
明星低未央，莲阙迥苍苍。叠鼓催残月，疏钟迎早霜。关防浮瑞气，宫馆耀神光。再拜为君寿，南山高且长。	许浑	天街晓望	明莲叠疏关宫再南	五言律诗
战马昔纷纷，风惊嵩少尘。全家南渡远，旧友北来频。罢酒松筠晚，赋诗杨柳春。谁言今夜月，同是洛阳人。	许浑	江上喜洛中亲友继至	战风全旧罢赋谁同	五言律诗
素衣京洛尘，归棹过南津。故里迹犹在，旧交心更亲。月高萧寺夜，风暖庾楼春。诗酒应无暇，朝朝问旅人。	许浑	下第归朱方寄刘三复	素归故旧月风诗朝	五言律诗
绿水棹云月，洞庭归路长。春桥悬酒幔，夜栅集茶樯。箬叶沉溪暖，苹花绕郭香。应逢柳太守，为说过潇湘。	许浑	送人归吴兴	绿洞春夜箬苹应为	五言律诗
坐待故人宿，月华清兴秋。管弦谁处醉，池馆此时愁。风过渚荷动，露含山桂幽。孤吟不可曙，昨夜共登楼。	许浑	月夜期友人不至	坐月管池风露孤昨	五言律诗
禅空心已寂，世路任多岐。到院客长见，闭关人不知。寺喧听讲绝，厨远送斋迟。墙外洛阳道，东西无尽时。	许浑	白马寺不出院僧	禅世到闭寺厨墙东	五言律诗
扰扰换时节，旧山琪树阴。犹乖清汉志，空负白云心。广陌埃尘远，重门管吹深。劳歌极西望，芸省有知音。	许浑	寄袁校书	扰旧犹空广重劳芸	五言律诗
霄汉两飞鸣，喧喧动禁城。桂堂同日盛，芸阁间年荣。香掩蕙兰气，韵高鸾鹤声。应怜茂陵客，未有子虚名。	许浑	赠柳璟冯陶二校书	霄喧桂芸香韵应未	五言律诗
南斋知数宿，半为木兰开。晴阁留诗遍，春帆载酒回。烟深杨子宅，云断越王台。自有孤舟兴，何妨更一来。	许浑	王秀才自越见寻不遇题诗而	南半晴春烟云自何	五言律诗
霁色明高𪩘，关河独望遥。残云归太华，疏雨过中条。鸟散绿萝静，蝉鸣红树凋。何言此时节，去去任蓬飘。	许浑	秋霁潼关驿亭	霁关残疏鸟蝉何去	五言律诗
花下送归客，路长应过秋。暮随江鸟宿，寒共岭猿愁。众水喧严濑，群峰抱沉楼。因君几南望，曾向此中游。	许浑	送客归兰谿	花路暮寒众群因曾	五言律诗
中岩多少隐，提榼抱琴游。潭冷薜萝晚，山香松桂秋。瓢闲高树挂，杯急曲池流。独有迷津客，东西南北愁。	许浑	贻终南山隐者	中提潭山瓢杯独东	五言律诗
征夫天一涯，醉赠别吾诗。雁迥参差远，龙多次第迟。宁歌还夜苦，宋赋更秋悲。的的遥相待，清风白露时。	许浑	送李文明下第鄜州觐兄	征醉雁龙宁宋的清	五言律诗
山水引归路，陆郎从此谙。秋茶垂露细，寒菊带霜甘。台倚乌龙岭，楼侵白雁潭。沉公如借问，心在浙河南。	许浑	送段觉归东阳兼寄窦使君	山陆秋寒台楼沉心	五言律诗
江曲山如画，贪程亦驻舟。果随岩狖落，槎带水禽流。客散他乡夜，人归故国秋。樽前挂帆去，风雨下西楼。	许浑	韶州送窦司直北归	江贪果槎客人樽风	五言律诗
旅葬不可问，茫茫西陇头。水云青草湿，山月白杨愁。琴信有时罢，剑伤无处留。淮南旧烟月，孤棹更逢秋。	许浑	伤冯秀才	旅茫水山琴剑淮孤	五言律诗
儒家有释子，年少学支公。心出是非外，迹辞荣辱中。锡寒秦岭月，杯急楚江风。离怨故园思，小秋梨叶红。	许浑	送郑寂上人南行	儒年心迹锡杯离小	五言律诗
归卧养天真，鹿裘乌角巾。茂陵闲久病，彭泽醉长贫。冠盖西园夜，笙歌北里春。谁怜清渭曲，又老钓鱼人。	许浑	赠王处士	归鹿茂彭冠笙谁又	五言律诗
调瑟劝离酒，苦谙荆楚门。竹斑悲帝女，草绿怨王孙。潮落九疑迥，雨连三峡昏。同来不同去，迢遰更伤魂。	许浑	送友人归荆楚	调苦竹草潮雨同迢	五言律诗
绿云多学术，黄髪竟无成。酒纵山中性，诗留海上名。读书新树老，垂钓旧矶平。今日悲前事，西风闻哭声。	许浑	重伤杨攀处士二首一	绿黄酒诗读垂今西	五言律诗
从官任直道，几处脱长裾。殁后儿犹小，葬来人渐疏。新邻占池馆，长史觅图书。身贱难相报，平生恨有余。	许浑	重伤杨攀处士二首二	从几殁葬新长身平	五言律诗
沧波天堑外，何岛是新罗。舶主辞番远，碁僧入汉多。海风吹白鹤，沙日晒红螺。此去知投笔，须求利剑磨。	许浑	送友人罢举归东海	沧何舶碁海沙此须	五言律诗
西园春欲尽，芳草径难分。静语唯幽鸟，闲眠独使君。密林生雨气，古石带苔文。虽去清朝远，朝朝见白云。	许浑	西园	西芳静闲密古虽朝	五言律诗
江昏山半晴，南阻绝人行。葭菼连云色，杉松共雨声。早秋仍燕舞，深夜更鼍鸣。为报迷津客，讹言未可轻。	许浑	苦雨	江南葭杉早深为讹	五言律诗
步步入山门，仙家鸟径分。渔樵不到处，麋鹿自成群。石面迸出水，松头穿破云。道人星月下，相次礼茅君。	许浑	游茅山	步仙渔麋石松道相	五言律诗
云物如故乡，山川异岐路。年来未归客，马上春欲暮。一樽花下酒，残日水西树。不待管弦终，摇鞭背花去。	许浑	江上燕别	云山年马一残不摇	五言律诗
忆昨未知道，临川每羡鱼。世途行处见，人事病来疏。微雨秋栽竹，孤灯夜读书。怜君亦同志，晚岁傍山居。	杜牧	卜居招书侣	忆临世人微孤怜晚	五言律诗
何处少人事，西山旧草堂。晒书秋日晚，洗药石泉香。浚岭有朝雨，北窗生夜凉。从劳问归路，峰叠绕家乡。	许浑	西山草堂	何西晒洗浚北从峰	五言律诗
回报隐居士，莫愁山兴阑。求人颜色尽，知道性情宽。信谱弹琴误，缘崖㔉药难。东皋亦自给，殊愧远相安。	许浑	赠隐者	回莫求知信缘东殊	五言律诗
溪长山几重，十里万株松。秋日下丹槛，暮云归碧峰。树栖新放鹤，潭隐旧降龙。还在孤舟宿，卧闻初夜钟。	许浑	舟次武陵寄天竺僧无昼	溪十秋暮树潭还卧	五言律诗
江城红叶尽，旅思复凄伤。孤梦家山远，独眠秋夜长。道存空倚命，身贱未归乡。南望空垂泪，天边雁一行。	许浑	寄小弟	江旅孤独道身南天	五言律诗
有计自安业，秋风罢苦吟。买山兼种竹，对客更弹琴。烟起药园晚，杵声松院深。闲眠得真性，惆怅旧时心。	许浑	秋日	有秋买对烟杵闲惆	五言律诗
通竹引泉脉，泓澄潋石盆。惊鱼翻藻叶，浴鸟上松根。残月留山影，高风耗水痕。谁家秋洗药，来往自开门。	许浑	石池	通泓惊浴残高谁来	五言律诗
昔话平生志，高斋曾见留。道孤心易感，恩重力难酬。独立千峰晓，频来一叶秋。鸡鸣应有处，不觉泪空流。	许浑	留题李侍御书斋	昔高道恩独频鸡不	五言律诗
夜程何处宿，山叠树层层。孤馆闭秋雨，空堂停曙灯。歌惭渔浦客，诗学雁门僧。此意无人识，明朝见李膺。	许浑	行次白沙馆先寄上河南王侍	夜山孤空歌诗此明	五言律诗
绿萝萦数匝，本在草堂间。秋色寄高树，昼阴笼远山。移花疏处种，㔉药困时攀。日暮微风起，难寻旧径还。	许浑	紫藤	绿本秋昼移㔉日难	五言律诗
双岩泻一川，回马断桥前。古庙阴风地，寒钟暮雨天。沙虚留虎迹，水滑带龙涎。却下临江路，潮深无渡船。	许浑	暝投灵智寺渡谿不得却取沿	双回古寒沙水却潮	五言律诗
失意归三径，伤春别九门。薄烟杨柳路，微雨杏花村。牧竖还呼犊，邻翁亦抱孙。不知余正苦，迎马问寒温。	许浑	下第归蒲城墅居	失伤薄微牧邻不迎	五言律诗
何年去此地，南浦满凫雏。云汉知心远，林塘觉思孤。低飞下晚树，独睡映新蒲。为尔多归兴，前年在五湖。	许浑	重赋鹭鸶	何南云林低独为前	五言律诗
处处哭声悲，行人马亦迟。店闲无火日，村暖斫桑时。泣路同杨子，烧山忆介推。清明明日是，甘负故园期。	许浑	途中寒食	处行店村泣烧清甘	五言律诗
故里千帆外，深春一雁飞。干名频恸哭，将老欲何归。未谷抛还忆，交亲晚更稀。空持望乡泪，沾洒寄来衣。	许浑	深春	故深干将未交空沾	五言律诗
心悟觉身劳，云中弃宝刀。久闲生䏶肉，多寿长眉毫。客棹春潮急，禅斋暮雪高。南𤃩一回首，山碧水滔滔。	许浑	岁首怀甘露寺自省上人	心云久多客禅南山	五言律诗
闭门池馆静，云访紫芝翁。零落槿花雨，参差荷叶风。夜碁全局在，春酒半壶空。长啸倚西阁，悠悠名利中。	许浑	寻周炼师不遇留赠	闭云零参夜春长悠	五言律诗
志凌三蜀客，心爱五湖人。𢬵死酒中老，谋生书外贫。扫花眠石榻，捣药转溪轮。往往乘黄牸，鹿裘乌角巾。	许浑	题灞西骆隐居	志心𢬵谋扫捣往鹿	五言律诗
异乡多远情，梦断落江城。病起惭书癖，贫家负酒名。过春花自落，竟晓月空明。独此一长啸，故人天际行。	许浑	旅夜怀远客	异梦病贫过竟独故	五言律诗
望月忆披襟，长溪柳半阴。高斋初酿酒，孤棹远携琴。犬吠秋山迥，鸡鸣晓树深。开门更攲枕，谁识野人心。	许浑	秋夜櫂舟访李隐君	望长高孤犬鸡开谁	五言律诗
飞盖集兰堂，清歌遰柏觞。高城榆柳荫，虚阁芰荷香。海月秋偏静，山风夜更凉。自怜书万卷，扶病对萤光。	许浑	卧病寄诸公	飞清高虚海山自扶	五言律诗
几日卧南亭，卷帘秋月清。河关初罢梦，池阁更含情。寒露润金井，高风飘玉筝。前年共游客，刀笔事戎旌。	许浑	寓崇圣寺怀李校书	几卷河池寒高前刀	五言律诗
金风荡天地，关西群木凋。早霜鸡喔喔，残月马萧萧。紫陌秦山近，青枫楚树遥。还同长卿志，题字满河桥。	许浑	秋日行次关西	金关早残紫青还题	五言律诗
霜风露叶下，远思独裴回。夜久草堂静，月明山客来。遣贫相劝酒，忆字共书灰。何事清平世，干名待有媒。	许浑	山居冬夜喜魏扶见访因赠	霜远夜月遣忆何干	五言律诗
浙南分首日，谁谓别经时。路远遥相访，家贫喜见知。不须辞小酌，更请续新诗。但得心中剑，酬恩会有期。	许浑	喜李诩秀才见访因赠	浙谁路家不更但酬	五言律诗
双岩泻一川，十里绝人烟。古庙阴风地，寒钟暮雨天。沙虚留虎迹，水滑带龙涎。不及曹溪侣，空林已夜禅。	许浑	晚投慈恩寺呈俊上人	双十古寒沙水不空	五言律诗
樟亭去已远，来上虎头岩。滩急水移棹，山回风满帆。石梯迎雨滑，沙井落潮醎。何以慰行旅，如公书一缄。	许浑	行次虎头岩酬寄路中丞	樟来滩山石沙何如	五言律诗
路长春欲尽，歌怨酒初酣。白社莲宫北，青袍桂水南。驿行盘鸟道，船宿避龙潭。真得诗人趣，烟霞处处谙。	许浑	送荔浦蒋明府赴任	路歌白青驿船真烟	五言律诗
山斋路几层，败衲学真乘。寒暑移双树，光阴尽一灯。风飘高竹雪，泉涨小池冰。莫讶频来此，修身欲到僧。	杜牧	怀政禅师院	山败寒光风泉莫修	五言律诗
念远坐西阁，华池涵月凉。书回秋欲尽，酒醒夜初长。露白莲衣浅，风清蕙带香。前年此佳景，兰棹醉横塘。	杜牧	秋夕有怀	念华书酒露风前兰	五言律诗
初霁独登赏，西楼多远风。横烟秋水上，疏雨夕阳中。高树下山鸟，平芜飞草虫。唯应待明月，千里与君同。	杜牧	秋霁寄远	初西横疏高平唯千	五言律诗
蜀道下湘渚，客帆应不迷。江分三峡响，山并九华齐。秋泊雁初宿，夜吟猿乍啼。归时慎行李，莫到石城西。	杜牧	闻范秀才自蜀游江湖	蜀客江山秋夜归莫	五言律诗
花开又花落，时节暗中迁。无计延春日，可能留少年。小藂初散蝶，高柳即闻蝉。繁艳归何处，满山啼杜鹃。	许浑	惜春	花时无可小高繁满	五言律诗
聚散竟无形，回肠百结成。古今销不得，离别觉潜生。降虏将军思，穷秋远客情。何人更憔悴，落第泣秦京。	许浑	题愁	聚回古离降穷何落	五言律诗
两两戏沙汀，长疑画不成。锦机争织样，歌曲爱呼名。好□顾栖息，堪怜泛浅情。凫鸥皆尔类，唯羡独含情。	许浑	鸳鸯	两长锦歌好堪凫唯	五言律诗
带霜南去雁，夜好宿汀沙。惊起向何处，高飞极海涯。入云声渐远，离岳路犹赊。归梦当时断，参差欲到家。	许浑	闻雁	带夜惊高入离归参	五言律诗
到晓不成梦，思量堪白头。多无百年命，长有万般愁。世事应难尽，营生卒未休。莫言名与利，名利是身雠。	许浑	不寝	到思多长世营莫名	五言律诗
失枕惊先起，人家半梦中。闻鸡凭早晏，占斗认西东。辔湿知行露，衣单觉晓风。秋阳弄光影，忽吐半林红。	许浑	早行	失人闻占辔衣秋忽	五言律诗
南郭望归处，郡楼高卷帘。平桥低皂盖，曲岸转彤襜。江晚笙歌促，山晴鼓角严。羊公莫先醉，清晓月纤纤。	许浑	陪郑史君泛舟晚归	南郡平曲江山羊清	五言律诗
相如愧许询，寥落向溪滨。竹马儿犹小，荆钗妇惯贫。独愁忧过日，多病不如人。莫怪青袍选，长安隐旧春。	许浑	酬殷尧藩	相寥竹荆独多莫长	五言律诗
无机还得罪，直道不伤情。微雨昏山色，疏笼闭鹤声。闲居多野客，高枕见江城。门外长溪水，怜君又濯缨。	许浑	赠迁客	无直微疏闲高门怜	五言律诗
少年乘勇气，百战过乌孙。力尽边城难，功加上将恩。晓风听戍角，残月倚营门。自说轻生处，金疮有旧痕。	许浑	征西旧卒	少百力功晓残自金	五言律诗
不知身老大，犹似旧时狂。为酒游山县，留诗遍草堂。归期秋未尽，离恨日偏长。更羡君兄弟，参差雁一行。	许浑	南陵留别段氏兄弟	不犹为留归离更参	五言律诗
相见又南北，中宵泪满襟。旅游知世薄，贫别觉情深。歌管一尊酒，山川万里心。此身多在路，休诵异乡吟。	许浑	旅中别侄𬀩	相中旅贫歌山此休	五言律诗
故国今何在，扁舟竟不归。云移山漠漠，江阔树依依。晚色千帆落，秋声一雁飞。此时兼送客，凭槛欲沾衣。	许浑	松江渡送人	故扁云江晚秋此凭	五言律诗
寥落故人宅，重来身已亡。古苔残墨沼，深竹旧书堂。秋色馆池静，雨声云木凉。无因展交道，日暮倍心伤。	许浑	过鲍溶宅有感	寥重古深秋雨无日	五言律诗
棠棣黄花发，忘忧碧叶齐。人闲微病酒，燕重远兼泥。混沌何由凿，青冥有未梯。高阳旧徒侣，时复一相携。	李商隐	寄罗劭兴	棠忘人燕混青高时	五言律诗
昨夜玉轮明，传闻近太清。凉波冲碧瓦，晓晕落金茎。露索秦宫井，风弦汉殿筝。几时绵竹颂，拟荐子虚名。	李商隐	令狐舍人说昨夜西掖玩月因	昨传凉晓露风几拟	五言律诗
真人塞其内，夫子入于机。未肯投竿起，惟欢负米归。雪中东郭履，堂上老莱衣。读遍先贤传，如君事者稀。	李商隐	崔处士	真夫未惟雪堂读如	五言律诗
自喜蜗牛舍，兼容燕子巢。绿筠遗粉箨，红药绽香苞。虎过遥知阱，鱼来且佐庖。慢行成酩酊，邻壁有松醪。	李商隐	自喜	自兼绿红虎鱼慢邻	五言律诗
鬼疟朝朝避，春寒夜夜添。未惊雷破柱，不报水齐檐。虎箭侵肤毒，鱼钩刺骨铦。鸟言成谍诉，多是恨彤幨。	李商隐	异俗二首一	鬼春未不虎鱼鸟多	五言律诗
户尽悬秦网，家多事越巫。未曾容獭祭，只是纵猪都。点对连鳌饵，搜求缚虎符。贾生兼事鬼，不信有洪炉。	李商隐	异俗二首二	户家未只点搜贾不	五言律诗
行李逾南极，旬时到旧乡。楚芝应遍紫，邓橘未全黄。渠浊村舂急，旗高社酒香。故山归梦喜，先入读书堂。	李商隐	归墅	行旬楚邓渠旗故先	五言律诗
夕阳归路后，霜野物声干。集鸟翻渔艇，残虹拂马鞍。刘桢元抱病，虞寄数辞官。白袷经年卷，西来及早寒。	李商隐	楚泽	夕霜集残刘虞白西	五言律诗
本以高难饱，徒劳恨费声。五更疏欲断，一树碧无情。薄宦梗犹泛，故园芜已平。烦君最相警，我亦举家清。	李商隐	蝉	本徒五一薄故烦我	五言律诗
春咏敢轻裁，衔辞入半杯。已遭江映柳，更被雪藏梅。寡和真徒尔，殷忧动即来。从诗得何报，惟感二毛催。	李商隐	江亭散席循柳路吟	春衔已更寡殷从惟	五言律诗
离居星岁易，失望死生分。酒瓮凝余桂，书签冷旧芸。江风吹雁急，山木带蝉曛。一叫千回首，天高不为闻。	李商隐	哭刘司户二首一	离失酒书江山一天	五言律诗
有美扶皇运，无谁荐直言。已为秦逐客，复作楚冤魂。湓浦应分派，荆江有会源。幷将添恨泪，一洒问干坤。	李商隐	哭刘司户二首二	有无已复湓荆幷一	五言律诗
白阁他年别，朱门此夜过。疏帘留月魄，珍簟接烟波。太守三刀梦，将军一箭歌。国租容客旅，香熟玉山禾。	李商隐	街西池馆	白朱疏珍太将国香	五言律诗
世上苍龙种，人间武帝孙。小来惟射猎，兴罢得干坤。渭水天开苑，咸阳地献原。英灵殊未已，丁傅渐华轩。	李商隐	鄠杜马上念汉书	世人小兴渭咸英丁	五言律诗
昔叹谗销骨，今伤泪满膺。空余双玉剑，无复一壶冰。江势翻银砾，天文露玉绳。何因携庾信，同去哭徐陵。	李商隐	闻着明凶问哭寄飞卿	昔今空无江天何同	五言律诗
城窄山将压，江宽地共浮。东南通绝域，西北有高楼。神护青枫岸，龙移白石湫。殊乡竟何祷，箫鼓不曾休。	李商隐	桂林	城江东西神龙殊箫	五言律诗
茂苑城如画，阊门瓦欲流。还依水光殿，更起月华楼。侵夜鸾开镜，迎冬雉献裘。从臣皆半醉，天子正无愁。	李商隐	陈后宫	茂阊还更侵迎从天	五言律诗
许靖犹羁宦，安仁复悼亡。兹辰聊属疾，何日免殊方。秋蝶无端丽，寒花只暂香。多情真命薄，容易即回肠。	李商隐	属疾	许安兹何秋寒多容	五言律诗
天上参旗过，人间烛焰销。谁言整双履，便是隔三桥。知处黄金鏁，曾来碧绮寮。凭栏明日意，池阔雨萧萧。	李商隐	明日	天人谁便知曾凭池	五言律诗
近郭西溪好，谁堪共酒壶。苦吟防柳恽，多泪怯杨朱。野鹤随君子，寒松揖大夫。天涯常病意，岑寂胜欢娱。	李商隐	西溪	近谁苦多野寒天岑	五言律诗
章台从掩映，郢路更参差。见说风流极，来当婀娜时。桥回行欲断，堤远意相随。忍放花如雪，青楼扑酒旗。	李商隐	赠柳	章郢见来桥堤忍青	五言律诗
已带黄金缕，仍飞白玉花。长时须拂马，密处少藏鸦。眉细从他敛，腰轻莫自斜。玳梁谁道好，偏拟映卢家。	李商隐	谑柳	已仍长密眉腰玳偏	五言律诗
复壁交青琐，重帘挂紫绳。如何一柱观，不碍九枝灯。扇薄常规月，钗斜只镂冰。歌成犹未唱，秦火入夷陵。	李商隐	楚宫	复重如不扇钗歌秦	五言律诗
石城夸窈窕，花县更风流。簟冰将飘枕，帘烘不隐钩。玉童收夜钥，金狄守更筹。共笑鸳鸯绮，鸳鸯两白头。	李商隐	石城	石花簟帘玉金共鸳	五言律诗
气尽前溪舞，心酸子夜歌。峡云寻不得，沟水欲如何。朔雁传书绝，湘篁染泪多。无由见颜色，还自托微波。	李商隐	离思	气心峡沟朔湘无还	五言律诗
凄凉宝剑篇，羁泊欲穷年。黄叶仍风雨，青楼自管弦。新知遭薄俗，旧好隔良缘。心断新丰酒，销愁斗几千。	李商隐	风雨	凄羁黄青新旧心销	五言律诗
燕体伤风力，鸡香积露文。殷鲜一相杂，啼笑两难分。月里宁无姊，云中亦有君。三清与仙岛，何事亦离群。	李商隐	槿花二首一	燕鸡殷啼月云三何	五言律诗
珠馆薰燃久，玉房梳扫余。烧兰才作烛，襞锦不成书。本以亭亭远，翻嫌眽眽疏。回头问残照，残照更空虚。	李商隐	槿花二首二	珠玉烧襞本翻回残	五言律诗
叶叶复翻翻，斜桥对侧门。芦花惟有白，柳絮可能温。西子寻遗殿，昭君觅故村。年年芳物尽，来别败兰荪。	李商隐	蝶	叶斜芦柳西昭年来	五言律诗
韩蝶翻罗幕，曹蝇拂绮窗。鬬鸡回玉勒，融麝暖金釭。玳瑁明书阁，琉璃冰酒缸。画楼多有主，鸾凤各双双。	李商隐	蝇蝶鸡麝鸶凤等成篇	韩曹鬬融玳琉画鸾	五言律诗
萱草含丹粉，荷花抱绿房。鸟应悲蜀帝，蝉是怨齐王。通内藏珠府，应官解玉坊。桥南荀令过，十里送衣香。	李商隐	韩翃舍人即事	萱荷鸟蝉通应桥十	五言律诗
一盏新罗酒，凌晨恐易消。归应冲鼓半，去不待笙调。歌好惟愁和，香浓岂惜飘。春场铺艾帐，下马雉媒娇。	李商隐	公子	一凌归去歌香春下	五言律诗
全溪不可到，况复尽余醅。汉苑生春水，昆池换劫灰。战蒲知雁唼，皱月觉鱼来。清兴恭闻命，言诗未敢回。	李商隐	子初全溪作	全况汉昆战皱清言	五言律诗
闻君来日下，见我最娇儿。渐大啼应数，长贫学恐迟。寄人龙种瘦，失母凤雏痴。语罢休边角，青灯两鬓丝。	李商隐	杨本胜说于长安见小男阿衮	闻见渐长寄失语青	五言律诗
上国社方见，此乡秋不归。为矜皇后舞，犹着羽人衣。拂水斜纹乱，衔花片影微。卢家文杏好，试近莫愁飞。	李商隐	越燕二首一	上此为犹拂衔卢试	五言律诗
将泥红蓼岸，得草绿杨村。命侣添新意，安巢复旧痕。去应逢阿母，来莫害王孙。记取丹山凤，今为百鸟尊。	李商隐	越燕二首二	将得命安去来记今	五言律诗
族亚齐安陆，风高汉武威。烟波别墅醉，花月后门归。青海闻传箭，天山报合围。一朝携剑起，上马即如飞。	李商隐	少将	族风烟花青天一上	五言律诗
含情春晼晚，暂见夜阑干。楼响将登怯，帘烘欲过难。多羞钗上燕，真愧镜中鸾。归去横塘晓，华星送宝鞍。	李商隐	无题四首三	含暂楼帘多真归华	五言律诗
地暖无秋色，江晴有暮晖。空余蝉嘒嘒，犹向客依依。村小犬相护，沙平僧独归。欲成西北望，又见鹧鸪飞。	李商隐	桂林路中作	地江空犹村沙欲又	五言律诗
照梁初有情，出水旧知名。裙衩芙蓉小，钗茸翡翠轻。锦长书郑重，眉细恨分明。莫近弹碁局，中心最不平。	李商隐	无题	照出裙钗锦眉莫中	五言律诗
初来小苑中，稍与琐闱通。远恐芳尘断，轻忧艳雪融。只知防皓露，不觉逆尖风。回首双飞燕，乘时入绮栊。	李商隐	蝶三首一	初稍远轻只不回乘	五言律诗
幽人不倦赏，秋暑贵招邀。竹碧转怅望，池清尤寂寥。露花终裛湿，风蝶强娇饶。此地如携手，兼君不自聊。	李商隐	无题二首二	幽秋竹池露风此兼	五言律诗
高阁客竟去，小园花乱飞。参差连曲陌，迢遰送斜晖。肠断未忍扫，眼穿仍欲归。芳心向春尽，所得是沾衣。	李商隐	落花	高小参迢肠眼芳所	五言律诗
池上与桥边，难忘复可怜。帘开最明夜，簟卷已凉天。流处水花急，吐时云叶鲜。姮娥无粉黛，只是逞婵娟。	李商隐	月	池难帘簟流吐姮只	五言律诗
大夏资轻策，全溪赠所思。静怜穿树远，滑想过苔迟。鹤怨朝还望，僧闲暮有期。风流真底事，常欲傍清羸。	李商隐	赠宗鲁笻竹杖	大全静滑鹤僧风常	五言律诗
娉婷小苑中，婀娜曲池东。朝佩皆垂地，仙衣尽带风。七贤宁占竹，三品且饶松。肠断灵和殿，先皇玉座空。	李商隐	垂柳	娉婀朝仙七三肠先	五言律诗
李径独来数，愁情相与悬。自明无月夜，强笑欲风天。减粉与园箨，分香沾渚莲。徐妃久已嫁，犹自玉为钿。	李商隐	李花	李愁自强减分徐犹	五言律诗
已驾七香车，心心待晓霞。风轻惟响珮，日薄不嫣花。桂嫩传香远，榆高送影斜。成都过卜肆，曾妒识灵槎。	李商隐	壬申七夕	已心风日桂榆成曾	五言律诗
摵摵度瓜园，依依傍竹轩。秋池不自冷，风叶共成喧。窗迥有时见，檐高相续翻。侵宵送书雁，应为稻粱恩。	李商隐	雨	摵依秋风窗檐侵应	五言律诗
暗暗淡淡紫，融融冶冶黄。陶令篱边色，罗含宅里香。几时禁重露，实是怯残阳。愿泛金鹦鹉，升君白玉堂。	李商隐	菊	暗融陶罗几实愿升	五言律诗
春物岂相干，人生只强欢。花犹曾敛夕，酒竟不知寒。异城东风湿，中华上象宽。此楼堪北望，轻命倚危栏。	李商隐	北楼	春人花酒异中此轻	五言律诗
千二百轻鸾，春衫瘦着宽。倚风行稍急，含雪语应寒。带火遗金斗，兼珠碎玉盘。河阳看花过，曾不问潘安。	李商隐	拟沈下贤	千春倚含带兼河曾	五言律诗
飞来绣户阴，穿过画楼深。重傅秦台粉，轻涂汉殿金。相兼惟柳絮，所得是花心。可要凌孤客，邀为子夜吟。	李商隐	蝶	飞穿重轻相所可邀	五言律诗
压迳复缘沟，当窗又映楼。终销一国破，不啻万金求。鸾凤戏三岛，神仙居十洲。应怜萱草淡，却得号忘忧。	李商隐	牡丹	压当终不鸾神应却	五言律诗
后合罢朝眠，前墀思黯然。梅应未假雪，柳自不胜烟。泪续浅深绠，肠危高下弦。红颜无定所，得失在当年。	李商隐	晓坐	后前梅柳泪肠红得	五言律诗
匝路亭亭艳，非时裛裛香。素娥惟与月，青女不饶霜。赠远虚盈手，伤离适断肠。为谁成早秀，不待作年芳。	李商隐	十一月中旬至扶风界见梅花	匝非素青赠伤为不	五言律诗
一桃复一李，井上占年芳。笑处如临镜，窥时不隐墙。敢言西子短，谁觉宓妃长。珠玉终相类，同名作夜光。	李商隐	判春	一井笑窥敢谁珠同	五言律诗
都无色可并，不奈此香何。瑶席乘凉设，金羁落晚过。回衾灯照绮，渡袜水沾罗。预想前秋别，离居梦棹歌。	李商隐	荷花	都不瑶金回渡预离	五言律诗
拟杯当晓起，呵镜可微寒。隔箔山樱熟，褰帷桂烛残。书长为报晚，梦好更寻难。影响输双蝶，偏过旧畹兰。	李商隐	晓起	拟呵隔褰书梦影偏	五言律诗
舟小回仍数，楼危凭亦频。燕来从及社，蝶舞太侵晨。绛雪除烦后，霜梅取味新。年华无一事，只是自伤春。	李商隐	清河	舟楼燕蝶绛霜年只	五言律诗
沩水闻贞媛，常山索锐师。昔忧迷帝力，今分送王姬。事等和强虏，恩殊睦本枝。四郊多垒在，此礼恐无时。	李商隐	寿安公主出降	沩常昔今事恩四此	五言律诗
贞吝嫌兹世，会心驰本原。人非四禅缚，地绝一尘喧。霜露欹高木，星河压故园。撕游傥为胜，九折幸回轩。	李商隐	明禅师院酬从兄见寄	贞会人地霜星撕九	五言律诗
别地萧条极，如何更独来。秋应为黄叶，雨不厌青苔。沉约只能瘦，潘仁岂是才。杂情堪底寄，惟有冷于灰。	李商隐	寄裴衡	别如秋雨沉潘杂惟	五言律诗
小苑试春衣，高楼倚暮晖。夭桃惟是笑，舞蝶不空飞。赤岭久无耗，鸿门犹合围。几家缘锦字，含泪坐鸳机。	李商隐	即日	小高夭舞赤鸿几含	五言律诗
荒村倚废营，投宿旅魂惊。断雁高仍急，寒溪晓更清。昔年尝聚盗，此日颇分兵。猜贰谁先致，三朝事始平。	李商隐	淮阳路	荒投断寒昔此猜三	五言律诗
深居俯夹城，春去夏犹清。天意怜幽草，人间重晚晴。并添高阁迥，微注小窗明。越鸟巢干后，归飞体更轻。	李商隐	晚晴	深春天人并微越归	五言律诗
积雨晚骚骚，相思正郁陶。不知人万里，时有燕双高。寇盗缠三辅，莓苔滑百牢。圣朝推卫霍，归日动仙曹。	李商隐	迎寄韩鲁州	积相不时寇莓圣归	五言律诗
迥拂来鸿急，斜催别燕高。已寒休惨淡，更远尚呼号。楚色分西塞，夷音接下牢。归舟天外有，一为戒波涛。	李商隐	风	迥斜已更楚夷归一	五言律诗
洞庭鱼可拾，不假更垂罾。闹若雨前蚁，多于秋后蝇。岂思鳞作簟，仍计腹为灯。浩荡天池路，翱翔欲化鹏。	李商隐	洞庭鱼	洞不闹多岂仍浩翱	五言律诗
国以斯文重，公仍内署来。风标森太华，星象逼中台。朝满迁莺侣，门多吐凤才。宁同鲁司寇，惟铸一颜回。	李商隐	喜舍弟羲叟及第上礼部魏公	国公风星朝门宁惟	五言律诗
延颈全同鹤，柔肠素怯猿。湘波无限泪，蜀魄有余冤。轻幰长无道，哀筝不出门。何由问香炷，翠幕自黄昏。	李商隐	哀筝	延柔湘蜀轻哀何翠	五言律诗
水急愁无地，山深故有云。那通极目望，又作断肠分。郑驿来虽及，燕台哭不闻。犹余遗意在，许刻镇南勋。	李商隐	自南山北归经分水岭	水山那又郑燕犹许	五言律诗
高桃留晚实，寻得小庭南。矮堕绿云髻，欹危红玉簪。惜堪充凤食，痛已被莺含。越鸟夸香荔，齐名亦未甘。	李商隐	深树见一颗樱桃尚在	高寻矮欹惜痛越齐	五言律诗
竟日小桃园，休寒亦未暄。坐莺当酒重，送客出墙繁。啼久艳粉薄，舞多香雪翻。犹怜未圆月，先出照黄昏。	李商隐	小桃园	竟休坐送啼舞犹先	五言律诗
晴暖感余芳，红苞杂绛房。落时犹自舞，扫后更闻香。梦罢收罗荐，仙归敕玉箱。回肠九回后，犹有剩回肠。	李商隐	和张秀才落花有感	晴红落扫梦仙回犹	五言律诗
九县怀雄武，三灵仰睿文。周王传叔父，汉后重神君。玉律朝惊露，金茎夜切云。笳箫凄欲断，无复咏横汾。	李商隐	昭肃皇帝挽歌辞三首一	九三周汉玉金笳无	五言律诗
玉塞惊宵柝，金桥罢举烽。始巢阿阁凤，旋驾鼎湖龙。门咽通神鼓，楼凝警夜钟。小臣观吉从，犹误欲东封。	李商隐	昭肃皇帝挽歌辞三首二	玉金始旋门楼小犹	五言律诗
莫验昭华琯，虚传甲帐神。海迷求药使，雪隔献桃人。桂寝青云断，松扉白露新。万方同象鸟，举恸满秋尘。	李商隐	昭肃皇帝挽歌辞三首三	莫虚海雪桂松万举	五言律诗
缓逐烟波起，如妒柳绵飘。故临飞阁度，欲入回陂销。萦歌怜画扇，敞景弄柔条。更奈天南位，牛渚宿残宵。	李商隐	齐梁晴云	缓如故欲萦敞更牛	五言律诗
密帐真珠络，温帏翡翠装。楚腰知便宠，宫眉正鬬强。结带悬栀子，绣领刺鸳鸯。轻寒衣省夜，金斗熨沉香。	李商隐	效徐陵体赠更衣	密温楚宫结绣轻金	五言律诗
郎船安两桨，侬舸动双桡。扫黛开宫额，裁裙约楚腰。乖期方积思，临酒欲拌娇。莫以采菱唱，欲羡秦台箫。	李商隐	又效江南曲	郎侬扫裁乖临莫欲	五言律诗
窗下寻书细，溪边坐石平。水风醒酒病，霜日曝衣轻。鸡黍随人设，蒲渔得地生。前贤无不谓，容易即遗名。	李商隐	所居	窗溪水霜鸡蒲前容	五言律诗
高松出众木，伴我向天涯。客散初晴候，僧来不语时。有风传雅韵，无雪试幽姿。上药终相待，他年访伏龟。	李商隐	高松	高伴客僧有无上他	五言律诗
酒薄吹还醒，楼危望已穷。江皋当落日，帆席见归风。烟带龙潭白，霞分鸟道红。殷勤报秋意，只是有丹枫。	李商隐	访秋	酒楼江帆烟霞殷只	五言律诗
桂水春犹早，昭川日正西。虎当官道鬬，猿上驿楼啼。绳烂金沙井，松干乳洞梯。乡音殊可骇，仍有醉如泥。	李商隐	昭州	桂昭虎猿绳松乡仍	五言律诗
路有论冤谪，言皆在中兴。空闻迁贾谊，不待相孙弘。江阔惟回首，天高但抚膺。去年相送地，春雪满黄陵。	李商隐	哭刘司户蕡	路言空不江天去春	五言律诗
爱君茅屋下，向晚水溶溶。试墨书新竹，张琴和古松。坐来闻好鸟，归去度疏钟。明日还相见，桥南贳酒𬪩。	李商隐	裴明府居止	爱向试张坐归明桥	五言律诗
昔去真无奈，今还岂自知。青辞木奴橘，紫见地仙芝。四海秋风阔，千嵓暮景迟。向来忧际会，犹有五湖期。	李商隐	陆发荆南始至商洛	昔今青紫四千向犹	五言律诗
玄武开新苑，龙舟䜩幸频。渚莲参法驾，沙鸟犯句陈。寿献金茎露，歌翻玉树尘。夜来江令醉，别诏宿临春。	李商隐	陈后宫	玄龙渚沙寿歌夜别	五言律诗
春梦乱不记，春原登已重。青门弄烟柳，紫阁舞云松。拂砚轻冰散，开尊绿酎浓。无悰托诗遣，吟罢更无悰。	李商隐	乐游原	春春青紫拂开无吟	五言律诗
池光忽隐墙，花气乱侵房。屏缘蝶留粉，窗油蜂印黄。官书推小吏，侍史从清郎。并马更吟去，寻思有底忙。	李商隐	赠子直花下	池花屏窗官侍并寻	五言律诗
柳带谁能结，花房未肯开。空余双蝶舞，竟绝一人来。半展龙须席，轻斟玛瑙杯。年年春不定，虚信岁前梅。	李商隐	小园独酌	柳花空竟半轻年虚	五言律诗
固有楼堪依，能无酒可倾。岭云春沮洳，江月夜晴明。鱼乱书何托，猿哀梦易惊。旧居连上苑，时节正迁莺。	李商隐	思归	固能岭江鱼猿旧时	五言律诗
幕府三年远，春秋一字褒。书论秦逐客，赋续楚离骚。地理南溟阔，天文北极高。酬恩抚身世，未觉胜鸿毛。	李商隐	献寄旧府开封公	幕春书赋地天酬未	五言律诗
当风横去幰，临水卷空帷。北土秋千罢，南朝祓禊归。花情羞脉脉，柳意怅微微。莫叹佳期晚，佳期自古稀。	李商隐	向晚	当临北南花柳莫佳	五言律诗
桥峻斑骓疾，川长白鸟高。烟轻惟润柳，风滥欲吹桃。徙倚三层阁，摩挲七宝刀。庾郎年最少，青草妒春袍。	李商隐	春游	桥川烟风徙摩庾青	五言律诗
出宿金尊掩，从公玉帐新。依依向余照，远远隔芳尘。细草翻惊雁，残花伴醉人。杨朱不用劝，只是更沾巾。	李商隐	离席	出从依远细残杨只	五言律诗
短顾何由遂，迟光且莫惊。莺能歌子夜，蝶解舞宫城。柳讶眉双浅，桃猜粉太轻。年华有情状，吾岂怯平生。	李商隐	俳谐	短迟莺蝶柳桃年吾	五言律诗
萧洒傍回汀，依微过短亭。气凉先动竹，点细未开萍。稍促高高燕，微疏的的萤。故园烟草色，仍近五门青。	李商隐	细雨	萧依气点稍微故仍	五言律诗
六百商于路，崎岖古共闻。蜂房春欲暮，虎阱日初曛。路向泉间辨，人从树杪分。更谁开捷径，速拟上青云。	李商隐	商于新开路	六崎蜂虎路人更速	五言律诗
结构何峰是，喧闲此地分。石梁高泻月，樵路细侵云。堰卧蛟螭室，希夷鸟兽群。近知西岭上，玉管有时闻。	李商隐	题郑大有隐居	结喧石樵堰希近玉	五言律诗
卜夜容衰鬓，开筵属异方。烛分歌扇泪，雨送酒船香。江海三年客，干坤百战场。谁能辞酩酊，淹卧剧清漳。	李商隐	夜饮	卜开烛雨江干谁淹	五言律诗
万里风来地，清江北望楼。云通梁苑路，月带楚城秋。刺字从漫灭，归途尚阻修。前程更烟水，吾道岂淹留。	李商隐	江上	万清云月刺归前吾	五言律诗
客去波平槛，蝉休露满枝。永怀当此节，倚立自移时。北斗兼春远，南陵寓使迟。天涯占梦数，疑误有新知。	李商隐	凉思	客蝉永倚北南天疑	五言律诗
旧镜鸾何处，衰桐凤不栖。金钱饶孔雀，锦段落山鸡。王子调清管，天人降紫泥。岂无云路分，相望不应迷。	李商隐	鸶凤	旧衰金锦王天岂相	五言律诗
绝徼南通栈，孤城北枕江。猿声连月槛，鸟影落天窗。海石分碁子，郫筒当酒缸。生归话辛苦，别夜对凝釭。	李商隐	因书	绝孤猿鸟海郫生别	五言律诗
忆奉莲花座，兼闻贝叶经。岩光分蜡屐，涧响入铜瓶。日下徒推鹤，天涯正对萤。鱼山羡曹植，眷属有文星。	李商隐	奉寄安国大师兼简子蒙	忆兼岩涧日天鱼眷	五言律诗
危亭题竹粉，曲沼嗅荷花。数日同携酒，平明不在家。寻幽殊未极，得句总堪夸。强下西楼去，西楼倚暮霞。	李商隐	闲游	危曲数平寻得强西	五言律诗
旧着思玄赋，新编杂拟诗。江庭犹近别，山舍得幽期。嫩割周颙韭，肥烹鲍照葵。饱闻南烛酒，仍及拨醅时。	李商隐	题李上謩壁	旧新江山嫩肥饱仍	五言律诗
沙岸竹森森，维艄听越禽。数家同老寿，一径自阴深。喜客尝留橘，应官说采金。倾壶真得地，爱日静霜砧。	李商隐	江村题壁	沙维数一喜应倾爱	五言律诗
桂林闻旧说，曾不异炎方。山响匡床语，花飘度腊香。几时逢雁足，著处断猿肠。独抚青青桂，临城忆雪霜。			桂曾山花几著独临	五言律诗
桐槿日零落，雨余方寂寥。枕寒庄蝶去，窗冷胤萤销。取适琴将酒，忘名牧与樵。平生有游旧，一一在烟霄。	李商隐	秋日晚思	桐雨枕窗取忘平一	五言律诗
地胜遗尘事，身闲念岁华。晚晴风过竹，深夜月当花。石乱知泉咽，苔荒任迳斜。陶然恃琴酒，忘却在山家。	李商隐	春宵自遣	地身晚深石苔陶忘	五言律诗
宝婺摇珠珮，常娥照玉轮。灵归天上匹，巧遗世间人。花果香千户，笙竽滥四邻。明朝晒犊鼻，方信阮家贫。	李商隐	七夕偶题	宝常灵巧花笙明方	五言律诗
羽翼摧残日，郊园寂寞时。晓鸡惊树雪，寒骛守冰池。急景忽云暮，颓年浸已衰。如何匡国分，不与夙心期。	李商隐	幽居冬暮	羽郊晓寒急颓如不	五言律诗
拱木临周道，荒庐积古苔。鱼因感姜出，鹤为吊陶来。两鬓蓬常乱，双眸血不开。圣朝敦尔类，非独路人哀。	李商隐	过姚孝子庐偶书	拱荒鱼鹤两双圣非	五言律诗
驿途仍近节，旅宿倍思家。独夜三更月，空庭一树花。介山当驿秀，汾水绕关斜。自怯春寒苦，那堪禁火赊。	李商隐	寒食行次冷泉驿	驿旅独空介汾自那	五言律诗
灵岳几千仞，老松逾百寻。攀崖仍蹑壁，啖叶复眠阴。海上呼三岛，斋中戏五禽。唯应逢阮籍，长啸作鸾音。	李商隐	寄华岳孙逸人	灵老攀啖海斋唯长	五言律诗
延陵留表墓，岘首送沉碑。敢伐不加点，犹当无愧辞。百生终莫报，九死谅难追。待得生金后，川原亦几移。	李商隐	撰彭阳公志文毕有感	延岘敢犹百九待川	五言律诗
残阳西入崦，茅屋访孤僧。落叶人何在，寒云路几层。独敲初夜磬，闲倚一枝藤。世界微尘里，吾宁爱与憎。	李商隐	北青萝	残茅落寒独闲世吾	五言律诗
丹灶三年火，苍崖万岁藤。樵归说逢虎，碁罢正留僧。星斗同秦分，人烟接汉陵。东流清渭苦，不尽照衰兴。	李商隐	幽人	丹苍樵碁星人东不	五言律诗
绛帐恩如昨，乌衣事莫寻。诸生空会葬，旧掾已华簪。共入留宾驿，俱分市骏金。莫凭无鬼论，终负托孤心。	李商隐	过故崔兖海宅与崔明秀才话	绛乌诸旧共俱莫终	五言律诗
饮鸩非君命，兹身亦厚亡。江陵从种橘，交广合投香。不见千金子，空余数仞墙。杀人须显戮，谁举汉三章。	李商隐	故番禺侯以赃罪致不辜事觉	饮兹江交不空杀谁	五言律诗
捧月三更断，藏星七夕明。才闻飘迥路，旋见隔重城。潭暮随龙起，河秋压雁声。只应惟宋玉，知是楚神名。	李商隐	咏云	捧藏才旋潭河只知	五言律诗
东府忧春尽，西溪许日曛。月澄新涨水，星见欲销云。柳好休伤别，松高莫出群。军书虽倚马，犹未当能文。	李商隐	夜出西溪	东西月星柳松军犹	五言律诗
举家忻共报，秋雪堕前峰。岭外他年忆，于东此日逢。粒轻还自乱，花薄未成重。岂是惊离鬓，应来洗病容。	李商隐	九月于东逢雪	举秋岭于粒花岂应	五言律诗
薄叶风才倚，枝轻雾不胜。开先如避客，色浅为依僧。粉壁正荡水，缃帏初卷灯。倾城惟待笑，要裂几多缯。	李商隐	僧院牡丹	薄枝开色粉缃倾要	五言律诗
万古商于地，凭君泣路岐。固难寻绮季，可得信张仪。雨气燕先觉，叶阴蝉遽知。望乡尤忌晚，山晚更参差。	李商隐	送丰都李尉	万凭固可雨叶望山	五言律诗
路到层峰断，门依老树开。月从平楚转，泉自上方来。薤白罗朝馔，松黄暖夜杯。相留笑孙绰，空解赋天台。	李商隐	访隐	路门月泉薤松相空	五言律诗
薄宦仍多病，从知竟远游。谈谐叨客礼，休浣接冥搜。树好频移榻，云奇不下楼。岂关无景物，自是有乡愁。	李商隐	寓兴	薄从谈休树云岂自	五言律诗
旧隐无何别，归来始更悲。难寻白道士，不见惠禅师。草径虫鸣急，沙渠水下迟。却将波浪眼，清晓对红梨。	李商隐	归来	旧归难不草沙却清	五言律诗
吴馆何时熨，秦台几夜熏。绡轻谁解卷，香异自先闻。月里谁无姊，云中亦有君。樽前见飘荡，愁极客襟分。	李商隐	子直晋昌李花	吴秦绡香月云樽愁	五言律诗
胜概殊江右，佳名逼渭川。虹收青嶂雨，鸟没夕阳天。客鬓行如此，沧波坐渺然。此中真得地，漂荡钓鱼船。	李商隐	河清与赵氏昆季䜩集得拟杜	胜佳虹鸟客沧此漂	五言律诗
园桂悬心碧，池莲饫眼红。此生真远客，几别即衰翁。小幌风烟入，高窗雾雨通。新知他日好，锦瑟傍朱栊。	李商隐	寓目	园池此几小高新锦	五言律诗
庙列前峰迥，楼开四望穷。岭鼷岚色外，陂雁夕阳中。弱柳千条露，衰荷一面风。壶关有狂孽，速继老生功。	李商隐	登霍山驿楼	庙楼岭陂弱衰壶速	五言律诗
仙郎倦去心，郑驿暂登临。水色潇湘阔，沙程朔漠深。鹢舟时往复，鸥鸟恣浮沉。更想逢归马，悠悠岳树阴。	李商隐	寄和水部马郎中题兴德驿时	仙郑水沙鹢鸥更悠	五言律诗
内殿张弦管，中原绝鼓鼙。舞成青海马，鬬杀汝南鸡。不见华胥梦，空闻下蔡迷。宸襟他日泪，薄暮望贤西。	李商隐	思贤顿	内中舞鬬不空宸薄	五言律诗
薄宦频移疾，当年久索居。哀同庚开府，瘦极沉尚书。城绿新阴远，江清返照虚。所思惟翰墨，从古待双鱼。	李商隐	有怀在蒙飞卿	薄当哀瘦城江所从	五言律诗
睥睨江鸦集，堂皇海燕过。减衣怜蕙若，展帐动烟波。日烈忧花甚，风长奈柳何。陈遵容易学，身世醉时多。	李商隐	春深脱衣	睥堂减展日风陈身	五言律诗
何时粉署仙，傲兀逐戎旃。关塞犹传箭，江湖莫系船。欲收棋子醉，竟把钓车眠。谢朓真堪忆，多才不忌前。	李商隐	怀求古翁	何傲关江欲竟谢多	五言律诗
紫阁相逢处，丹岩议宿时。堕蝉翻败叶，栖鸟定寒枝。万里飘流远，三年问讯迟。炎方忆初地，频梦碧琉璃。	李商隐	五月六日夜忆往岁秋与彻师	紫丹堕栖万三炎频	五言律诗
有客虚投笔，无憀独上城。沙禽失侣远，江树着阴轻。边遽稽天讨，军须竭地征。贾生游刃极，作赋又论兵。	李商隐	城上	有无沙江边军贾作	五言律诗
如有瑶台客，相难复索归。芭蕉开绿扇，菡萏荐红衣。浦外传光远，烟中结响微。良宵一寸焰，回首是重帏。	李商隐	如有	如相芭菡浦烟良回	五言律诗
莲后红何患，梅先白莫夸。才飞建章火，又落赤城霞。不卷锦步障，未登油壁车。日西相对罢，休浣向天涯。	李商隐	朱槿花二首一	莲梅才又不未日休	五言律诗
勇多侵路去，恨有碍灯还。嗅自微微白，看成沓沓殷。坐疑忘物外，归去有帘间。君问伤春句，千辞不可删。	李商隐	朱槿花二首二	勇恨嗅看坐归君千	五言律诗
西北朝天路，登临思上才。城闲烟草遍，村暗雨云回。人岂无端别，猿应有意哀。征南予更远，吟断望乡台。	李商隐	晋昌晚归马上赠	西登城村人猿征吟	五言律诗
含泪坐春宵，闻君欲度辽。绿池荷叶嫩，红砌杏花娇。曙月当窗满，征云出塞遥。画楼终日闭，清管为谁调。	李商隐	清夜怨	含闻绿红曙征画清	五言律诗
落花兼柳絮，无处不纷纷。远道空归去，流莺独自闻。墅桥喧碓水，山郭入楼云。故里南陔曲，秋期欲送君。	纪唐夫	送友人归宜春	落无远流墅山故秋	五言律诗
长安朔风起，穷巷掩双扉。新岁明朝是，故乡何路归。鬓丝饶镜色，隟雪夺灯辉。却羡秦州雁，逢春尽北飞。	李景	除夜长安作	长穷新故鬓隟却逢	五言律诗
宋玉正秋悲，那堪更别离。从来襟上泪，尽作鬓边丝。永水清如此，袁江色可知。到家黄菊坼，亦莫怪归迟。	郑史	永州送侄归宜春	宋那从尽永袁到亦	五言律诗
来经古城上，极目思无穷。寇尽烟萝外，人归蔓草中。峰峦当阙古，堞垒对云空。不见昔名将，徒称有战功。	潘咸	登明戍堡	来极寇人峰堞不徒	五言律诗
客见天台县，闾阎树色间。骖回几临水，带缓独开山。吏散落花尽，人居远岛闲。过于老莱子，端简独承颜。	潘咸	送陈明府之任	客闾骖带吏人过端	五言律诗
借草与行莎，相看日未斜。断崖分鸟道，疏树见人家。望远临孤石，吟余落片霞。野情看不足，归路思犹赊。	薛莹	秋晚同友人闲步	借相断疏望吟野归	五言律诗
十载别仙峰，峰前千古踪。阴王修道处，云雪满高松。洞口风雷异，池心星汉重。明朝下山去，片月落残钟。	薛莹	宿仙都观阴王二君修道处	十峰阴云洞池明片	五言律诗
野寺寒塘晓，游人一梦分。钟残数树月，僧起半岩云。宿鸟惊初见，幽泉落不闻。吟余凭前槛，红叶下纷纷。	薛莹	宿东岩寺晓起	野游钟僧宿幽吟红	五言律诗
羽翼恣抟扶，山河使笔驱。月疏吟夜桂，龙失咏春珠。草细盘金勒，花繁倒玉壶。徒嗟好章句，无力致前途。	喻凫	赠李商隐	羽山月龙草花徒无	五言律诗
敛板贺交亲，称觞讵有巡。年光悲掷旧，景色喜呈新。水柳烟中重，山梅雪后真。不知将白发，何以度青春。	喻凫	元日即事	敛称年景水山不何	五言律诗
山光与水色，独往此中深。溪沥椒花气，岩盘漆叶阴。潇湘终共去，巫峡羡先寻。几夕江楼月，玄晖伴静吟。	喻凫	送贾岛往金州谒姚员外	山独溪岩潇巫几玄	五言律诗
憔悴满衣尘，风光岂属身。卖琴红粟贵，看镜白髭新。栈畔谁高步，巴边自问津。凄然莫滴血，杜宇正哀春。	喻凫	送友人罢举归蜀	憔风卖看栈巴凄杜	五言律诗
草木正花时，交亲触雨辞。一官之任远，尽室出城迟。乳滴茅君洞，鸦鸣季子祠。想知佐理暇，日有咏怀诗。	喻凫	送卫尉之延陵	草交一尽乳鸦想日	五言律诗
官曹权纪纲，行李半舟航。浦溆潮来广，川源鸟去长。笋成稽岭岸，莲发镜湖香。泽国还之任，鲈鱼浪得尝。	喻凫	送越州高录事	官行浦川笋莲泽鲈	五言律诗
时时赍破囊，访我息闲坊。煮雪问茶味，当风看雁行。心齐山鹿逸，句敌柳花狂。坚苦今如此，前程岂渺茫。	喻凫	送潘咸	时访煮当心句坚前	五言律诗
紫阁雪未尽，杏园花亦寒。灞西辞旧友，楚外忆新安。细雨猿啼枿，微阳鹭起滩。旋应赴秋贡，讵得久承欢。	喻凫	送友人下第归宁	紫杏灞楚细微旋讵	五言律诗
烟冈影畔寺，游步此时孤。庭静众药在，鹤闲双桧枯。蓝峰露秋院，灞水入春厨。便可栖心迹，如何返旧途。	喻凫	游北山寺	烟游庭鹤蓝灞便如	五言律诗
入户道心生，茶间踏叶行。泻风瓶水涩，承露鹤巢轻。阁北长河气，窗东一桧声。诗言与禅味，语默此皆清。	喻凫	冬日题无可上人院	入茶泻承阁窗诗语	五言律诗
涧壑吼风雷，香门绝顶开。阁寒僧不下，钟定虎常来。鸟啄林稍菓，鼯跳竹里苔。心源无一事，尘界拟休回。	喻凫	游云际寺	涧香阁钟鸟鼯心尘	五言律诗
沿溪又涉巅，始喜入前轩。钟度鸟沉壑，殿扃云湿幡。凉泉堕众石，古木彻疏猿。月上僧阶近，斯游岂易言。	喻凫	题翠微寺	沿始钟殿凉古月斯	五言律诗
杨公休簿领，二木日坚牢。直甚彰吾节，清终庇尔曹。幽阴月里细，冷树雪中高。谁见干霄后，枝飘白鹤毛。	喻凫	广德官舍二松	杨二直清幽冷谁枝	五言律诗
解控复收鞭，长津动细涟。空蹄沉绿玉，阔臆没连钱。沫漩桥声下，嘶盘柳影边。常闻畯龙性，固与白波便。	喻凫	浴马	解长空阔沫嘶常固	五言律诗
晨飞晚未休，兰阁客吟愁。萧飒柳边挂，萦纡花底流。声繁乍离籁，洒急不成沤。经夕江湖思，烟波一钓舟。	喻凫	和段学士南亭春日对雨	晨兰萧萦声洒经烟	五言律诗
只是守琴书，僧中独寓居。心唯务鹤静，分合与名疏。暮雨啼螀次，凉风落木初。家山太湖渌，归去复何如。	喻凫	书怀	只僧心分暮凉家归	五言律诗
幽深谁掩关，清净自多闲。一雨收众木，孤云生远山。花萎绿苔上，鸽乳翠楼间。岚霭燃香夕，容听半偈还。	喻凫	一公房	幽清一孤花鸽岚容	五言律诗
路入犬羊群，城寒雉堞曛。居人只尚武，过客谩投文。马怯奔浑水，雕沉莽苍云。沙田积蒿艾，竟夕见烧焚。	喻凫	晚次临泾	路城居过马雕沙竟	五言律诗
云霞千古事，桃李旧花颜。芳信沉青鸟，空祠掩暮山。香传一座暗，柳匝万家闲。那复伤神所，河昏落日间。	喻凫	王母祠前写望	云桃芳空香柳那河	五言律诗
坞木殿前空，山河泽国同。鸟闲沙影上，泉落树阴中。缆舸蒲花水，萦幡柳絮风。翛然方寸地，何事更悲蓬。	喻凫	游暖泉精舍	坞山鸟泉缆萦翛何	五言律诗
秋风江上家，钓艇泊芦花。断岸绿杨荫，疏篱红槿遮。鼍鸣积雨窟，鹤步夕阳沙。抱疾僧窗夜，归心过月斜。	喻凫	怀乡	秋钓断疏鼍鹤抱归	五言律诗
锡影配瓶光，孤溪照草堂。水悬青石磴，钟动白云床。树色含残雨，河流带夕阳。唯应无月夜，瞑目见他方。	喻凫	岫禅师南溪兰若	锡孤水钟树河唯瞑	五言律诗
钟声南北寺，不道往来遥。人事因循过，时光荏苒销。悬灯洒砌雨，上阁绕云雕。即是洲中柳，嘶蝉急暮条。	喻凫	龙翔寺寄李频	钟不人时悬上即嘶	五言律诗
戍路少人踪，边烟澹复浓。诗宁写别恨，酒不上离容。燕拂沙河柳，鸦高石窟钟。悠然一暌阻，山叠虏云重。	喻凫	送武瑴之邠宁	戍边诗酒燕鸦悠山	五言律诗
朝朝声磬罢，童子扫藤阴。花过少游客，日长无事心。回山闭院直，落水下桥深。安得开方便，容身老此林。	喻凫	夏日题岫禅师房	朝童花日回落安容	五言律诗
落日太湖西，波涵万象低。藕花熏浦溆，菱蔓匿凫鹥。树及长桥尽，滩回七里迷。还应坐筹暇，时一梦荆溪。	喻凫	夏日因怀阳羡旧游寄裴书记	落波藕菱树滩还时	五言律诗
辛勤长在学，一室少曾开。时忆暮山寺，独登衰草台。名期五字立，迹愧九年来。此意今聊写，还希君子哀。	喻凫	呈薛博士	辛一时独名迹此还	五言律诗
抱杖立溪口，迎秋看塞门。连山互苍翠，二水各清浑。笛发孤烟戍，鸦归夕照村。萋萋芳草色，终是忆王孙。	喻凫	即事	抱迎连二笛鸦萋终	五言律诗
春城带病别，秋塞见除书。况是神仙吏，仍非尘土居。河风吹鸟迥，岳雨滴桐疏。坐阁驰思夕，沙东凉月虚。	喻凫	龙翔寺阁夜怀渭南张少府	春秋况仍河岳坐沙	五言律诗
古刹一幡斜，吹门水过沙。数声钟里饭，双影树间茶。落日穷荒雨，微风古堑花。何当戴豸客，复此问生涯。	喻凫	夏日龙翔寺居即事寄崔侍御	古吹数双落微何复	五言律诗
林栖无异欢，煮茗就花栏。雀啅北冈晓，僧开西阁寒。冲桥二水急，扣月一钟残。明发还分手，徒悲行路难。	喻凫	龙翔寺居喜胡权见访因宿	林煮雀僧冲扣明徒	五言律诗
一刹古冈南，孤钟撼夕岚。客闲明月阁，僧闭白云庵。野鹤立枯枿，天龙吟净潭。因知不生理，合自此中探。	喻凫	宿石窟寺	一孤客僧野天因合	五言律诗
沙西林杪寺，殿倚石棱开。晓月僧汲井，残阳钟殷台。河冲绿野去，鸟背白云来。日夕唯增思，京关未想回。	喻凫	夏日龙翔寺寄张侍御	沙殿晓残河鸟日京	五言律诗
朔漠正秋霖，西风传夕砧。沧洲未归迹，华髪受恩心。露色冈莎冷，蝉声坞木深。清晨𫓧钺内，只献白云吟。	喻凫	秋日将归长安留别王尚书	朔西沧华露蝉清只	五言律诗
眠云喜道存，读易过朝昏。乔木青连郭，长河白泻门。钟沉残月坞，鸟去夕阳村。搜此成闲句，期逢作者论。	喻凫	龙翔寺言怀	眠读乔长钟鸟搜期	五言律诗
那期高斾下，得遇重臣知。泉石容居止，风沙免路岐。河兼落下望，句入大荒思。无复愁烦暑，回山翠阁危。	喻凫	龙翔寺居夏日寄献王尚书	那得泉风河句无回	五言律诗
楚鞋应此世，只绕砌苔休。色相栽花视，身心坐石修。声寒通节院，城黑见烽楼。欲取闲云并，闲云有去留。	喻凫	题弘济寺不出院僧	楚只色身声城欲闲	五言律诗
城西青岛寺，累夏漱寒泉。今在提纲所，应难扫石眠。风沙榆塞迥，波浪橘洲偏。重整潇湘棹，心期更几年。	喻凫	寄刘录事	城累今应风波重心	五言律诗
驰心栖杳冥，何物比清冷。夜月照巫峡，秋风吹洞庭。酬难尘鬓皓，坐久壁灯青。竟晚苍山咏，乔枝有鹤听。	喻凫	酬王檀见寄	驰何夜秋酬坐竟乔	五言律诗
修修复雭雭，黄叶此时飞。隐几客吟断，邻房僧话稀。鸽寒栖树定，萤湿在窗微。即事潇湘渚，渔翁披草衣。	喻凫	寺居秋日对雨有怀	修黄隐邻鸽萤即渔	五言律诗
相逢仍朔漠，相问即波涛。江思苇花折，笛声关月高。簿书君阅倦，章句我吟劳。竟夕空凭阁，长河漴石壕。	喻凫	答刘录事夜月怀湘西友人见	相相江笛簿章竟长	五言律诗
旧隐白云峰，生涯落叶同。关河一栖旅，杨柳十东风。迹处龙钟内，声居汩没中。酬恩若有地，宁止杀微躬。	喻凫	上高侍御	旧生关杨迹声酬宁	五言律诗
空为梁甫吟，谁竟是知音。风雪坐闲夜，乡园来旧心。沧江孤棹迥，落日一钟深。君子久忘我，此诚甘自沉。	喻凫	冬日寄友人	空谁风乡沧落君此	五言律诗
每来多便宿，不负白云言。古木朔风动，寒城疏雪翻。微灯悬刻漏，旧梦返湘沅。先是琴边起，知为阁务繁。	喻凫	冬夜宿余正字静恭里闲居	每不古寒微旧先知	五言律诗
远书来阮巷，阙下见江东。不得经史力，枉抛耕稼功。雁天霞脚雨，渔夜苇条风。无复琴杯兴，开怀向尔同。	喻凫	得子侄书	远阙不枉雁渔无开	五言律诗
亦忝受恩身，当殊投刺新。竟蒙分玉石，终不离埃尘。大谷非无暖，幽枝自未春。昏昏过朝夕，应念苦吟人。	喻凫	献知己	亦当竟终大幽昏应	五言律诗
露白覆棋宵，林青读易朝。道高天子问，名重四方招。许鹤归华顶，期僧过石桥。虽然在京国，心迹自逍遥。	喻凫	赠张𣸣处士	露林道名许期虽心	五言律诗
春尽大方游，思君便白头。地蒸川有毒，天暖树无秋。水急三巴险，猿分五岭愁。为缘知己分，南国必淹留。	喻凫	送友人南中访旧知	春思地天水猿为南	五言律诗
藓帻翠髯公，存思古观空。晓坛柽叶露，晴圃柳花风。寿已将椿并，碁难见局终。何当与高鹤，飞去海光中。	喻凫	玄都观李尊师	藓存晓晴寿碁何飞	五言律诗
同志幸同年，高堂君独还。齐荣恩未报，共隐事皆闲。访寺临河岸，开楼见海山。洛中推二陆，莫久恋乡关。	喻凫	送石贲归吴兴	同高齐共访开洛莫	五言律诗
朱槛满明月，美人歌落梅。忽惊尘起处，疑是有风来。一曲听初彻，几年愁暂开。东南正云雨，不得见阳台。	刘得仁	听歌	朱美忽疑一几东不	五言律诗
常多簪组客，非独看高松。此地堪终日，开门见数峰。苔新禽迹少，泉冷树阴重。师意如山里，空房晓暮钟。	刘得仁	青龙寺僧院	常非此开苔泉师空	五言律诗
沉沉清暑夕，星斗俨虚空。岸帻栖禽下，烹茶玉漏中。形骸忘已久，偃仰趣无穷。日汲泉来漱，微开密筿风。	刘得仁	夏夜会同人	沉星岸烹形偃日微	五言律诗
门与青山近，青山复几重。雪融皇子岸，春浥翠微峰。地有经冬草，林无未老松。竹寒溪隔寺，晴日直闻钟。	刘得仁	游崔监丞城南别业	门青雪春地林竹晴	五言律诗
风散五更雨，鸟啼三月春。轩窗透初日，砚席绝纤尘。帝里峰头出，邻家树色新。怜君高且静，有句寄闲人。	刘得仁	荅韦先辈春雨后见寄	风鸟轩砚帝邻怜有	五言律诗
先生此幽隐，便可谢人群。潭底见秋石，树间飞霁云。山居心已惯，俗事耳憎闻。念我要多疾，开炉药许分。	刘得仁	题吴先生山居	先便潭树山俗念开	五言律诗
寺去幽居近，每来因采薇。伴僧行不困，临水语忘归。磬动青林晚，人惊白鹭飞。堪嗟浮俗事，皆与道相违。	刘得仁	晚游慈恩寺	寺每伴临磬人堪皆	五言律诗
茅堂入谷远，林暗绝其邻。终日有流水，经年无到人。溪云常欲雨，山洞别开春。自得仙家术，栽松独养真。	刘得仁	题王处士山居	茅林终经溪山自栽	五言律诗
禅地无尘夜，焚香话所归。树摇幽鸟梦，萤入定僧衣。破月斜天半，高河下露微。翻令嫌白日，动即与心违。	刘得仁	宿僧院	禅焚树萤破高翻动	五言律诗
疏钟兼漏尽，曙色照青氛。栖鹤出高树，山人归白云。月盈期重宿，丹熟约相分。羡入秋风洞，幽泉仔细闻。	刘得仁	晓别吕山人	疏曙栖山月丹羡幽	五言律诗
师誉振京城，谈空万乘听。北行山已雪，南去木犹青。夜岳禅销月，秋潭汲动星。回期不可定，孤鹤在高冥。	刘得仁	送知全禅师南游	师谈北南夜秋回孤	五言律诗
出入门阑久，儿童亦有情。不须将姓字，长说向公卿。每许连床坐，时容并马行。恩深转无语，怀抱自分明。	刘得仁	上张水部	出儿不长每时恩怀	五言律诗
乡井从离别，穷边触目愁。生人居外地，塞雪下中秋。雁举之衡翅，河穿入虏流。将军心莫苦，向此取封侯。	刘得仁	塞上行作	乡穷生塞雁河将向	五言律诗
诗人中最屈，无与使君俦。白发虽求退，明时合见收。登山犹自健，纵酒可多愁。好是能骑马，相逢见鄂州。	朱庆馀	赠江夏卢使君	诗无白明登纵好相	五言律诗
营营不自息，暌阔数年情。林下期难逐，人间事旋生。鸟栖寒水迥，月映积冰清。石室焚香坐，悬知不为名。	刘得仁	冬夜寄白阁僧	营暌林人鸟月石悬	五言律诗
水陆中分程，看花一月行。会稽山隔浪，天竺树连城。候吏赍鱼印，迎船载斾旌。渡江春始半，列屿草初生。	刘得仁	送姚合郎中任杭州	水看会天候迎渡列	五言律诗
夏圃秋凉入，树低逢帻欹。水声翻败堰，山翠湿疏篱。绿滑莎藏径，红连果压枝。幽人更何事，旦夕与僧期。	刘得仁	西园	夏树水山绿红幽旦	五言律诗
清风枝叶上，山鸟已栖来。根别古沟岸，影生秋观苔。遍思诸草木，惟此出尘埃。恨为移君晚，空庭更拟栽。	刘得仁	昊天观新栽竹	清山根影遍惟恨空	五言律诗
岂曰趣名者，年年待命通。坐令青嶂上，兴起白云中。岸浸如天水，林含似雨风。南宗犹有碍，西寺问恭公。	刘得仁	晚步曲江因谒慈恩寺恭上人	岂年坐兴岸林南西	五言律诗
白发麻衣破，还谯别弟回。首垂听乐泪，花落待歌杯。石路寻芝熟，柴门有鹿来。明王下征诏，应就碧峰开。	刘得仁	送姚处士归亳州	白还首花石柴明应	五言律诗
一室凿崔嵬，危梯叠藓苔。永无尘事到，时有至人来。涧谷冬深静，烟岚日午开。修身知得地，京寺未言回。	刘得仁	寄楼子山云栖上人	一危永时涧烟修京	五言律诗
莫说春闱事，清宵且共吟。频年遗我辈，何日遇知音。逼曙天倾斗，将寒叶坠林。无将簪绂意，只损壮夫心。	刘得仁	秋夜喜友人宿	莫清频何逼将无只	五言律诗
菡萏遍秋水，隔林香似焚。僧同池上宿，霞向月边分。渚鸟栖蒲立，城砧接曙闻。来宵莫他约，重此话孤云。	刘得仁	秋日同僧宿西池	菡隔僧霞渚城来重	五言律诗
永夕见招宿，诗书盈草堂。静吟倾美酒，高论出名场。窗飒松篁韵，庭兼雪月光。心期身未老，一去泛潇湘。	刘得仁	宿韦津山居	永诗静高窗庭心一	五言律诗
只应芸阁吏，知我僻兼愚。吟兴忘饥冻，生涯任有无。惨云埋远岫，阴吹吼寒株。忽起围炉思，招携酒满壶。	刘得仁	夜携酒访崔正字	只知吟生惨阴忽招	五言律诗
高堂惟两别，此别是荣归。薄俸迎亲远，平时知己稀。郓郊秋木见，鲁寺夜钟微。近腊西来日，多逢霰雪飞。	刘得仁	送蔡京东归迎侍	高此薄平郓鲁近多	五言律诗
尘里兼尘外，咸期此夕明。一年惟一度，长恐有云生。露洗微埃尽，光濡是物清。朗吟看正好，惆怅又西倾。	刘得仁	中秋	尘咸一长露光朗惆	五言律诗
事事不求奢，长吟省叹嗟。无才堪世弃，有句向谁夸。老树呈秋色，空池浸月华。凉风白露夕，此境属诗家。	刘得仁	池上宿	事长无有老空凉此	五言律诗
永夕坐暝久，萧萧猿狖啼。漏微砧韵隔，月落斗杓低。危叶无风坠，幽禽并树栖。自怜在岐路，不醉亦沉迷。	刘得仁	秋夕即事	永萧漏月危幽自不	五言律诗
日夕是西风，流光半已空。山光渐凝碧，树叶即翻红。学浅惭多士，秋成羡老农。谁怜信公道，不泣路岐中。	刘得仁	晚夏	日流山树学秋谁不	五言律诗
到晓改诗句，四邻嫌苦吟。中宵横北斗，夏木隐栖禽。天地先秋肃，轩窗映月深。幽庭多此景，惟恐曙光侵。	刘得仁	夏日即事	到四中夏天轩幽惟	五言律诗
君子远相寻，联镳到敝林。有诗谁索和，无酒可赊斟。门列晴峰色，堂开古木阴。何因驻清听，惟恐日西沉。	刘得仁	夏日通济里居酬诸先辈见访	君联有无门堂何惟	五言律诗
鸣鞭静路尘，籍籍谏垣臣。函疏封还密，炉香侍立亲。箧多临水作，窗宿卧云人。危坐开寒纸，灯前起草频。	刘得仁	寄姚谏议	鸣籍函炉箧窗危灯	五言律诗
白云居创毕，诏入凤池年。林长双峰树，潭分并寺泉。石溪盘鹤外，岳室闭猿前。柱史题诗后，松前更肃然。	刘得仁	和厉玄侍御题户部相公庐山	白诏林潭石岳柱松	五言律诗
寂灭身何在，门人隔此生。影悬尘已厚，塔种柏初成。溪院秋先雪，山堂古有精。当时挂锡处，树老几枝倾。	刘得仁	题山中故静禅师	寂门影塔溪山当树	五言律诗
何处消长日，慈恩精舍频。僧高容野客，树密绝嚣尘。闲上凌虚塔，相逢避暑人。却愁归去路，马迹并车轮。	刘得仁	夏日游慈恩寺	何慈僧树闲相却马	五言律诗
因居石室贫，五十二回春。拥褐冥心客，穷经暮齿人。翠沉空水定，雨绝片云新。危细秋峰径，相随到顶频。	刘得仁	题终南麻先生寂禅师石室	因五拥穷翠雨危相	五言律诗
灵帅与谁善，得君宾幕中。从容应尽礼，赞画致元功。连塞云长惨，才秋树半空。相如偏自惬，掌记复乘骢。	刘得仁	送灵武朱书记	灵得从赞连才相掌	五言律诗
杖履疑师在，房关四壁蛩。贮瓶经腊水，响塔隔山钟。乳鸽沿苔井，斋猿散雪峰。如何不相见，倚遍寺前松。	刘得仁	吊草堂禅师	杖房贮响乳斋如倚	五言律诗
柳新春水湄，春岸草离离。祖席觞云尽，离人泪各垂。业文传不朽，作尉岂多时。公退琴堂上，风吹斑竹枝。	刘得仁	早春送湘潭李少府之任	柳春祖离业作公风	五言律诗
霜薄东南地，江枫落未齐。众山离楚上，孤棹宿吴西。渚客留僧语，笼猿失子啼。到家冬即是，荷尽若耶溪。	刘得仁	送越客归	霜江众孤渚笼到荷	五言律诗
东西南北郡，自说遍曾游。人世终多故，皇都不少留。郢城帆过夜，汉水月方秋。此谒亲知去，闻猿岂解愁。	刘得仁	送周钺往江夏	东自人皇郢汉此闻	五言律诗
河池安所理，种柳与弹琴。自合清时化，仍资白首吟。程余行片月，公退入遥林。想得询民瘼，方称单父心。	刘得仁	送河池李明府之任	河种自仍程公想方	五言律诗
同城各多故，会面亦稀疏。及道须相别，临岐恨有余。梁园飞楚鸟，汴水走淮鱼。众说裁军檄，陈琳远不如。	刘得仁	送蔡京侍御赴大梁幕	同会及临梁汴众陈	五言律诗
寥落故人宅，今来身已亡。古苔封墨沼，深竹映书堂。秋色池馆静，雨声云水凉。无因展交道，日暮剖心肠。	刘得仁	哭鲍溶有感	寥今古深秋雨无日	五言律诗
玉泉归故刹，便老是僧期。乱木孤蝉后，寒山绝鸟时。若寻流水去，转出白云迟。见说千峰路，溪深复顶危。	刘得仁	送僧归玉泉寺	玉便乱寒若转见溪	五言律诗
修篁夹绿池，幽絮此中飞。何必青山远，仍将白发归。鸟啼亦有恨，鸥习总无机。树起秋风细，西林磬入微。	刘得仁	宣义池上	修幽何仍鸟鸥树西	五言律诗
满庭霜月魄，风静绝纤闻。边境时无事，州城夜访君。拥裘听塞角，酌醴话湘云。赞佐元戎美，恩齐十万军。	刘得仁	回中夜访独孤从事	满风边州拥酌赞恩	五言律诗
暮色绕柯亭，南山幽竹青。夜深斜舫月，风定一池星。岛屿无人迹，菰蒲有鹤翎。此中足吟眺，何用泛沧溟。	刘得仁	宿宣义池亭	暮南夜风岛菰此何	五言律诗
像教得重兴，因师说大乘。从来悟明主，今去证高僧。蜀国烟霞异，灵山水月澄。乡闾诸善友，喜似见南能。	刘得仁	送智玄首座归蜀中旧山	像因从今蜀灵乡喜	五言律诗
愚为童稚时，已解念君诗。及得高科晚，须逢圣主知。花前翻有泪，鬓上却无丝。从此东归去，休为坠叶期。	刘得仁	贺顾非熊及第其年内索文章	愚已及须花鬓从休	五言律诗
亭台腊月时，松竹见贞姿。林积烟藏日，风吹水合池。恨无人此住，静有鹤相窥。是景吟诗遍，真于野客宜。	刘得仁	冬日骆家亭子	亭松林风恨静是真	五言律诗
无事门多掩，阴阶竹扫苔。劲风吹雪聚，渴鸟啄冰开。树向寒山得，人从瀑布来。终期天目老，擎锡逐云回。	刘得仁	题邵公禅院	无阴劲渴树人终擎	五言律诗
自尔归仙后，经秋又过春。白云寻不得，紫府去无因。此地空明月，何山伴羽人。终期华表上，重见令威身。	刘得仁	忆鹤	自经白紫此何终重	五言律诗
静里层层石，潺湲到鹤林。流回出几洞，源远历千岑。寒助空山月，清兼此夜心。幽人听达曙，相和藓床吟。	刘得仁	听夜泉	静潺流源寒清幽相	五言律诗
乐游原上望，望尽帝都春。始觉繁华地，应无不醉人。云开双阙丽，柳映九衢新。爱此频来往，多闲逐此身。	刘得仁	乐游原春望	乐望始应云柳爱多	五言律诗
腹是群书笥，官为六义师。情高少尘事，朝下足闲时。有句同人伏，无私胄子知。汉庭公议在，正与触邪宜。	刘得仁	赠雍陶博士	腹官情朝有无汉正	五言律诗
了了见岐路，欲行难负心。趋时不圆转，自古易湮沉。日正林方合，蜩鸣夏已深。中郎今远在，谁识爨桐音。	刘得仁	夏日感怀寄所知	了欲趋自日蜩中谁	五言律诗
性与才俱拙，名场迹甚微。久居颜亦厚，独立事多非。刻骨搜新句，无人悯白衣。明时自堪恋，不是不知机。	刘得仁	陈情上知己	性名久独刻无明不	五言律诗
永夜无他虑，长吟毕二更。暗灯摇碧影，滞雨滴堦声。道进愁还浅，年加睡自轻。如何得深术，相与舍浮名。	刘得仁	秋夜寄友人二首一	永长暗滞道年如相	五言律诗
所思同海岱，所梦亦烟波。默坐看山久，闲行值寺过。独吟黄叶乱，相去碧峰多。我有归心在，君行竟若何。	刘得仁	秋夜寄友人二首二	所所默闲独相我君	五言律诗
宁因不得志，寂寞本相宜。冥目冥心坐，花开花落时。数畦蔬甲出，半梦鸟声移。只恐龙楼吏，归山又见违。	刘得仁	寄春坊顾校书	宁寂冥花数半只归	五言律诗
久别青云士，幽人分固然。愁心不易去，蹇步卒难前。尽落经霜叶，频阴欲雪天。归山自有限，岂待白头年。	刘得仁	寄雍陶先辈	久幽愁蹇尽频归岂	五言律诗
圆明寒魄上，天地一光中。临水通宵坐，知君此兴同。华凝衣有露，静极树无风。若向湘江见，湘江彻底空。	刘得仁	对月寄雍陶	圆天临知华静若湘	五言律诗
十五年余苦，今朝始遇君。无惭于白日，不枉别孤云。得失天难问，称扬鬼亦闻。此恩销镂骨，吟坐叶纷纷。	刘得仁	寄谢观	十今无不得称此吟	五言律诗
廉问帝难人，朝庭辍重臣。入山初有雪，登路正无尘。去国鸣驺缓，经云住斾频。千峰与万木，清听雨情新。	刘得仁	送鄂州崔大夫赴镇	廉朝入登去经千清	五言律诗
纶阁知孤直，翻论北巷贤。且縻莲幕里，会致玉堦前。洙泗秋微动，龟蒙月正圆。元戎军务息，清句待君联。	刘得仁	送雍陶侍御赴兖州裴尚书命	纶翻且会洙龟元清	五言律诗
鸡林隔巨浸，一住一年行。日近国先曙，风吹海不平。眼穿乡井树，头白渺弥程。到彼星霜换，唐家语却生。	刘得仁	送新罗人归本国	鸡一日风眼头到唐	五言律诗
朝是暮还非，人情冷暖移。浮生只如此，强进欲何为。要路知无援，深山必遇师。怜君明此理，休去不迟疑。	刘得仁	送车涛罢举归山	朝人浮强要深怜休	五言律诗
陈琳轻一别，马上意超然。来日行烦暑，归时听早蝉。阴云翳城郭，细雨紊山川。从事公刘地，元戎旧礼贤。	刘得仁	送王书记归邠州	陈马来归阴细从元	五言律诗
迢递从知己，他人敢更言。离京虽未腊，到府已应暄。飞急奔行雁，啼酸忆子猿。江山无限思，君拟共谁论。	刘得仁	送谢观之剑南从事	迢他离到飞啼江君	五言律诗
一名兼一尉，未足是君伸。厉数为诗者，多来作谏臣。路翻平楚阔，草带古淮新。天下虽云大，同声有几人。	刘得仁	送顾非熊作尉盱眙	一未厉多路草天同	五言律诗
此去几般荣，登科鼎足名。无惭入南巷，高价耸东京。窗对嵩山碧，庭来洛水声。门前桃李树，一径已阴成。	刘得仁	送高湘及第后东归觐叔	此登无高窗庭门一	五言律诗
君此卜行日，高堂应梦归。莫将和氏泪，滴着老莱衣。岳雨连河细，田禽出麦飞。到家调膳后，吟苦落蝉晖。	刘得仁	送友人下第归觐	君高莫滴岳田到吟	五言律诗
新柳间花垂，东西京路岐。园林知自到，寝食计相思。雨断淮山出，帆扬楚树移。晨昏心已泰，蝉发是回时。	刘得仁	送友人下第归扬州觐省	新东园寝雨帆晨蝉	五言律诗
万类半已动，此心宁自安。月沉平野尽，星隐曙空残。马渡横流广，人行湛露寒。还思犹梦者，不信早行难。	刘得仁	早行	万此月星马人还不	五言律诗
衡门掩绿苔，树下绝尘埃。偶赴高僧约，旋知长者来。云山堪眺望，车马必裴回。问以何为待，惭无酒一杯。	刘得仁	通济里居酬庐肇见寻不遇	衡树偶旋云车问惭	五言律诗
为道常日损，尊师修此心。挂肩黄布被，穿髪白蒿簪。符札灵砂字，弦弹古素琴。囊中曾有药，点土亦成金。	刘得仁	赠王尊师	为尊挂穿符弦囊点	五言律诗
儒释偶同宿，夜窗寒更清。忘机于世久，晤语到天明。月倒高松影，风旋一磬声。真门犹是幻，不用觉浮生。	刘得仁	冬夜与蔡校书宿无可上人院	儒夜忘晤月风真不	五言律诗
相逢话清夜，言实转相知。共道名虽切，唯论命不疑。吟身坐霜石，眠鸟握风枝。别忆天台客，烟霞昔有期。	刘得仁	冬日喜同志宿	相言共唯吟眠别烟	五言律诗
尘里正愁老，相逢眼益明。从前枉多病，此后鲜疏名。古柏今收子，深山许事兄。长生如有分，愿逐到蓬瀛。	刘得仁	逢吕上山人	尘相从此古深长愿	五言律诗
春暮雨微微，翻疑坠叶时。气蒙杨柳重，寒勒牡丹迟。未夕鸟先宿，望晴人有期。何当廓阴闭，新暑竹风吹。	刘得仁	春暮对雨	春翻气寒未望何新	五言律诗
簟凉秋气初，长信恨何如。拂黛月生指，解鬟云满梳。一从悲画扇，几度泣前鱼。坐听南宫乐，清风摇翠裾。	刘得仁	长信宫	簟长拂解一几坐清	五言律诗
高人游息处，与此曲池连。密树才春后，深山在目前。远峰初绝雨，片石欲生烟。数有僧来宿，应缘静好禅。	刘得仁	初夏题段郎中修竹里南园	高与密深远片数应	五言律诗
古僧精进者，师复是谁流。道贵行无我，禅难说到头。汲泉羸鹤立，拥褐老猿愁。曾住深山院，何如此院幽。	刘得仁	题景玄禅师院	古师道禅汲拥曾何	五言律诗
无事称无才，柴门亦罕开。脱巾吟永日，着屐步荒台。风卷微尘上，霆将暴雨来。终南云渐合，咫尺失崔嵬。	刘得仁	夏日樊川别业即事	无柴脱着风霆终咫	五言律诗
省学为诗日，宵吟每达晨。十年期是梦，一事未成身。枉别山中客，殊非世上人。今来已如此，须得桂荣新。	刘得仁	寄无可上人	省宵十一枉殊今须	五言律诗
得性见微公，何曾执着空。修心将佛并，吐论与儒通。晓漱松杉下，宵禅雪月中。他生有缘会，君子亦应同。	刘得仁	和范校书赠造微上人	得何修吐晓宵他君	五言律诗
何况归山后，而今已似仙。卜居天苑畔，闲步禁楼前。落日明沙岸，微风上纸鸢。静还林石下，坐读养生篇。	刘得仁	访曲江胡处士	何而卜闲落微静坐	五言律诗
古松凌巨塔，修竹映空廊。竟日闻虚籁，深山只此凉。僧真生我静，水淡发茶香。坐久东楼望，钟声振夕阳。	刘得仁	慈恩寺塔下避暑	古修竟深僧水坐钟	五言律诗
高视终南秀，西风度阁凉。一生同隙影，几处好山光。暮鸟投嬴木，寒钟送夕阳。因居话心地，川冥宿僧房。	刘得仁	秋晚与友人游青龙寺	高西一几暮寒因川	五言律诗
朝来微有雨，天地爽无尘。北厥明如昼，南山碧动人。车舆终日别，草树一城新。枉是吾君戚，何门谒紫宸。	刘得仁	春日雨后作	朝天北南车草枉何	五言律诗
旨甘虽自足，未是禄荣亲。尚逐趋时伴，多离有道人。山居衣以草，生寄药随身。不食长无疾，年知出十旬。	刘得仁	别王山人	旨未尚多山生不年	五言律诗
处士例营营，惟君纵此生。闲能资寿考，健不换公卿。药圃妻同耨，山田子共耕。定知丹熟后，无姓亦无名。	刘得仁	赠陶山人	处惟闲健药山定无	五言律诗
何处访岐路，青云但忆归。风尘数年限，门馆一生依。外族帝王是，中朝亲旧稀。翻令浮议者，不许九霄飞。	刘得仁	二	何青风门外中翻不	五言律诗
上方僧又起，清磬出林初。吟苦晓灯暗，露零秋草疏。旧山多梦到，流水送愁余。寄寺欲经岁，惭无亲故书。	刘得仁	云门寺	上清吟露旧流寄惭	五言律诗
偶与山僧宿，吟诗坐到明。夜凉耽月色，秋渴漱泉声。磵木如竿耸，窗云作片生。白衣闲自贵，不揖汉公卿。	刘得仁	中秋宿邓逸人居	偶吟夜秋磵窗白不	五言律诗
丹槛初结构，孤高冠清川。庭临谷中树，檐落山上泉。晓色挂残月，夜声杂繁弦。青春去如水，康乐归何年。	朱景玄	题吕食新水阁兼寄南商州郎	丹孤庭檐晓夜青康	五言律诗
旅馆再经秋，心烦懒上楼。年光同过隙，人事且随流。骨肉凭书问，乡关托梦游。所嗟山郡酒，倾尽只添忧。	薛逢	酬牛秀才登楼见示	旅心年人骨乡所倾	五言律诗
夏夜宴南湖，琴觞兴不孤。月摇天上桂，星泛浦中珠。助照萤随舫，添盘笋迸厨。圣朝思静默，堪守谷中愚。	薛逢	夏夜宴明月湖	夏琴月星助添圣堪	五言律诗
暴雨逐惊雷，从风忽骤来。浪驱三岛至，江拆二仪开。势恐圆枢折，声疑厚轴摧。冥心问元化，天眼几时回。	薛逢	大水	暴从浪江势声冥天	五言律诗
昔记披云日，今逾二十年。声名俱是梦，恩旧半归泉。朱绂惭衰齿，红妆惨别筵。离歌正凄切，休更促危弦。	薛逢	席上酬东川严中丞叙旧见赠	昔今声恩朱红离休	五言律诗
日日冒烟尘，忽忽禁火辰。塞榆关水湿，边草贼回春。岁月伤风迈，疮痍念苦辛。沙中看白骨，肠断故乡人。	薛逢	禁火	日忽塞边岁疮沙肠	五言律诗
云物如故乡，山川知异路。年来未归客，马上春色暮。一尊花下酒，残日水西树。不待管弦终，摇鞭背花去。	赵嘏	汾上宴别	云山年马一残不摇	五言律诗
兰若云深处，前年客重过。岩空秋色动，水阔夕阳多。早负江湖志，今如鬓发何。唯思闲胜我，钓艇在烟波。	赵嘏	虎丘寺赠渔处士	兰前岩水早今唯钓	五言律诗
诗家本多感，况值广陵春。暖驻含窗日，香余醉袖尘。浮名皆有分，一笑最关身。自此容依托，清才两故人。	赵嘏	陪崔璞侍御和崔㻂春日有怀	诗况暖香浮一自清	五言律诗
新年垂柳色，袅袅对空闺。不畏芳菲好，自缘离别啼。因风飘玉户，向日映金堤。驿使何时度，还将赠陇西。	赵嘏	昔昔盐二十首垂柳覆金堤	新袅不自因向驿还	五言律诗
提筐红叶下，度日采蘼芜。掬翠香盈袖，看花忆故夫。叶齐谁复见，风暖恨偏孤。一被春光累，容颜与昔殊。	赵嘏	杂曲歌辞昔昔盐蘼芜叶	提度掬看叶风一容	五言律诗
渌沼春光后，青青草色浓。绮罗惊翡翠，暗粉妒芙蓉。云遍窗前见，荷翻镜里逢。将心托流水，终日渺无从。	赵嘏	杂曲歌辞昔昔盐水溢芙	渌青绮暗云荷将终	五言律诗
远期难可托，桃李自依依。花径无容迹，戎裘未下机。随风开又落，度日扫还飞。欲折枝枝赠，那知归不归。	赵嘏	杂曲歌辞昔昔盐花飞桃	远桃花戎随度欲那	五言律诗
南陌采桑出，谁知妾姓秦。独怜倾国貌，不负早莺春。珠履荡花湿，龙钩折桂新。使君那驻马，自有侍中人。	赵嘏	杂曲歌辞昔昔盐采桑秦	南谁独不珠龙使自	五言律诗
当年谁不羡，分作窦家妻。锦字行行苦，罗帏日日啼。岂知登陇远，秪恨下机迷。直候阳关使，殷勤寄海西。	赵嘏	昔昔盐二十首织锦窦家妻	当分锦罗岂秪直殷	五言律诗
那堪闻荡子，迢递涉关山。肠为马嘶断，衣从泪滴斑。愁看塞上路，讵惜镜中颜。傥见征西雁，应传一字还。	赵嘏	昔昔盐二十首关山别荡子	那迢肠衣愁讵傥应	五言律诗
良人犹远戍，耿耿夜闺空。绣户流宵月，罗帏坐晚风。魂飞沙帐北，肠断玉关中。尚自无消息，锦衾那得同。	赵嘏	昔昔盐二十首风月守空闺	良耿绣罗魂肠尚锦	五言律诗
玉颜恒自敛，羞出镜台前。早惑阳城客，今悲华锦筵。从军人更远，投喜鹊空传。夫婿交河北，迢迢路几千。	赵嘏	杂曲歌辞昔昔盐恒敛千	玉羞早今从投夫迢	五言律诗
双双红泪堕，度日暗中啼。雁出居延北，人犹辽海西。向灯垂玉枕，对月洒金闺。不惜罗衣湿，惟愁归意迷。	赵嘏	杂曲歌辞昔昔盐长垂双	双度雁人向对不惟	五言律诗
鸾镜无由照，蛾眉岂忍看。不知愁发换，空见隐龙蟠。那惬红颜改，偏伤白日残。今朝窥玉匣，双泪落阑干。	赵嘏	杂曲歌辞昔昔盐蟠龙随	鸾蛾不空那偏今双	五言律诗
巧绣双飞凤，朝朝伴下帷。春花那见照，暮色已频欺。欲卷思君处，将啼裛泪时。何年征戍客，传语报佳期。	赵嘏	昔昔盐二十首彩凤逐帷低	巧朝春暮欲将何传	五言律诗
万里无人见，众情难与论。思君常入梦，同鹊屡惊魂。孤寝红罗帐，双啼玉箸痕。妾心甘自保，岂复暂忘恩。	赵嘏	杂曲歌辞昔昔盐惊魂同	万众思同孤双妾岂	五言律诗
去去边城骑，愁眠掩夜闺。披衣窥落月，拭泪待鸣鸡。不愤连年别，那看长夜啼。功成应自恨，早晚发辽西。	赵嘏	昔昔盐二十首倦寝听晨鸡	去愁披拭不那功早	五言律诗
暗中蛛网织，历乱绮窗前。万里终无信，一条徒自悬。分从珠露滴，愁见隟风牵。妾意何聊赖，看看剧断弦。	赵嘏	昔昔盐二十首暗牑悬蛛网	暗历万一分愁妾看	五言律诗
春至今朝燕，花时伴独啼。飞斜珠箔隔，语近画梁低。帷卷闲窥户，床空暗落泥。谁能长对此，双去复双栖。	赵嘏	杂曲歌辞昔昔盐空梁落	春花飞语帷床谁双	五言律诗
代北几千里，前年又复经。燕山云自合，胡塞草应青。铁马喧鼙鼓，蛾眉怨锦屏。不知羌笛曲，掩泪若为听。	赵嘏	杂曲歌辞昔昔盐前年过	代前燕胡铁蛾不掩	五言律诗
万里飞书至，闻君已渡辽。秪谙新别苦，忘却旧时娇。烽戍年将老，红颜日向雕。胡沙兼汉苑，相望几迢迢。	赵嘏	昔昔盐二十首今岁往辽西	万闻秪忘烽红胡相	五言律诗
良人征绝域，一去不言还。百战攻胡虏，三冬阻玉关。萧萧边马思，猎猎戍旗闲。独抱千重恨，连年未解颜。	赵嘏	昔昔盐二十首一去无还意	良一百三萧猎独连	五言律诗
云中路杳杳，江畔草凄凄。妾久垂珠泪，君何惜马蹄。边风悲晓角，营月怨春鼙。未道休征战，愁眉又复低。	赵嘏	昔昔盐二十首那能惜马蹄	云江妾君边营未愁	五言律诗
映柳见行色，故山当落晖。青云知已殁，白首一身归。满袖萧关雨，连沙塞雁飞。到家翻有喜，借取老莱衣。	赵嘏	送韦处士归省朔方	映故青白满连到借	五言律诗
衣彩独归去，一枝兰更香。马嘶芳草渡，门掩百花塘。野色亭台晚，滩声枕簟凉。小斋松岛上，重叶覆书堂。	赵嘏	送权先辈归觐信安	衣一马门野滩小重	五言律诗
风蝉旦夕鸣，伴夜送秋声。故里客归尽，水边身独行。噪轩高树合，惊枕暮山横。听处无人见，尘埃满甑生。	赵嘏	风蝉	风伴故水噪惊听尘	五言律诗
贱子来还去，何人伴使君。放歌迎晚醉，指路上高云。此夜雁初至，空山雨独闻。别多头欲白，惆怅惜余醺。	赵嘏	重寄卢中丞	贱何放指此空别惆	五言律诗
旅行宜蚤发，况复是南归。月影缘山尽，钟声隔浦微。星残萤共映，叶落鸟惊飞。去去渡南渚，树深人出稀。	赵嘏	晓发	旅况月钟星叶去树	五言律诗
为有趋庭恋，应忘道路赊。风消荥泽冻，雨静圃田沙。古陌人来远，遥天雁势斜。园林新到日，春酒酌梨花。	赵嘏	送友人郑州归觐	为应风雨古遥园春	五言律诗
不堪俱失意，相送出东周。缘切倚门恋，倍添为客愁。春山和雪静，寒水带冰流。别后期君处，灵源紫阁秋。	赵嘏	洛中逢卢郢石归觐	不相缘倍春寒别灵	五言律诗
故国波涛隔，明时心久留。献书双阙晚，看月五陵秋。南棹何当返，长江忆共游。定知钓鱼伴，相望在汀州。	赵嘏	赠越客	故明献看南长定相	五言律诗
客过无名姓，扁舟系柳阴。穷秋南国泪，残日故乡心。京洛衣尘在，江湖酒病深。何须觅陶令，乘醉自横琴。	赵嘏	经无锡县醉后吟	客扁穷残京江何乘	五言律诗
平生事行役，今日始知非。岁月老将至，江湖春未归。传家有天爵，主祭用儒衣。何必劳知己，无名亦息机。	赵嘏	东归道中二首一	平今岁江传主何无	五言律诗
未明唤童仆，江上忆残春。风雨落花夜，山川驱马人。星星一镜发，草草百年身。此日念前事，沧洲情更亲。	赵嘏	东归道中二首二	未江风山星草此沧	五言律诗
役役依山水，何曾似问津。断崖如避马，芳树欲留人。日夕猿鸟伴，古今京洛尘。一枝甘已失，辜负故园春。	赵嘏	旅次商山	役何断芳日古一辜	五言律诗
扁舟殊不系，浩荡路才分。范蠡湖中树，吴王苑外云。悲心人望月，独夜雁离群。明发还驱马，关城见日曛。	赵嘏	长洲	扁浩范吴悲独明关	五言律诗
终日劳车马，江边款竹扉。残花春浪阔，小酒故人稀。戍鼓客帆远，津云夕照微。何由兄与弟，俱及暮春归。	赵嘏	江边	终江残小戍津何俱	五言律诗
明月溪头寺，虫声满橘洲。倚栏香径晚，移石太湖秋。古树云归尽，荒台水更流。无人见惆怅，独上最高楼。	赵嘏	宿灵岩寺	明虫倚移古荒无独	五言律诗
迟客疏林下，斜溪小艇通。野桥连寺月，高竹半楼风。水静鱼吹浪，枝闲鸟下空。数峰相向绿，日夕郡城东。	赵嘏	越中寺居	迟斜野高水枝数日	五言律诗
心法云无住，流沙归复来。锡随山鸟动，经附海船回。洗足柳遮寺，坐禅花委苔。惟将一童子，又欲过天台。	赵嘏	赠金刚三藏	心流锡经洗坐惟又	五言律诗
春海镜长天，青郊丽上年。林光虚霁晓，山翠薄晴烟。气暖禽声变，风恬草色鲜。散襟披石磴，韶景自深怜。	林滋	春望	春青林山气风散韶	五言律诗
谁言行旅日，况复桃花时。水即沧溟远，星从天汉垂。川光独鸟暮，林色落英迟。岂是王程急，偏多游子悲。	林滋	蠡泽旅怀	谁况水星川林岂偏	五言律诗
烟磴披青霭，风筵借紫苔。花香凌桂醑，竹影落藤杯。鸣籁将歌远，飞枝拂舞开。未愁留兴晚，明月度云来。	林滋	宴韦侍御新亭	烟风花竹鸣飞未明	五言律诗
朱楼对翠微，红斾出重扉。此地千人望，寥天一鹤归。雪封山崦白，鸟拂栈梁飞。谁比趋庭恋，骊珠耀彩衣。	姚鹄	送李潜归绵州觐省	朱红此寥雪鸟谁骊	五言律诗
千里入黄云，羁愁日日新。疏钟关路晓，远雨塞山春。南眺有归雁，北来无故人。却思陪宴处，回望与天邻。	姚鹄	塞外寄张侍御	千羁疏远南北却回	五言律诗
旅行宜早发，况复是南归。月影缘山尽，钟声隔浦微。残星萤共失，落叶鸟和飞。去去渡南浦，村中人出稀。	姚鹄	晓发	旅况月钟残落去村	五言律诗
开门绝壑旁，蹑藓过花梁。路入峰峦影，风来芝术香。夜吟明雪牖，春梦闭云房。尽室更何有，一琴兼一觞。	姚鹄	题终南山隐者居	开蹑路风夜春尽一	五言律诗
楼压寒江上，开帘对翠微。斜阳诸岭暮，古渡一僧归。窗迥云冲起，汀遥鸟背飞。谁言坐多倦，目极自忘机。	姚鹄	嘉川驿楼晚望	楼开斜古窗汀谁目	五言律诗
东吴与上国，万里路迢迢。为别晨昏久，全轻水陆遥。湘阴岛上寺，楚色月中潮。到此一长望，知君积恨销。	姚鹄	送人归吴	东万为全湘楚到知	五言律诗
同志幸同年，高堂君独还。齐荣恩未报，共隐事应闲。访寺临湖岸，开楼见海山。洛中推二陆，莫久恋乡关。	姚鹄	送石贯归湖州	同高齐共访开洛莫	五言律诗
四座莫纷纷，须臾岐路分。自从同得意，谁不惜离群。旧国连青海，归程在白云。弃𦈡当日路，应竞看终军。	姚鹄	送刘耕归舒州	四须自谁旧归弃应	五言律诗
若说君高道，何人更得如。公庭唯树石，生计是琴书。诗句峭无敌，文才清有余。不知尺水内，争滞北溟鱼。	姚鹄	寄赠许璋少府	若何公生诗文不争	五言律诗
知音杳何处，书札寄无由。独宿月中寺，相思天畔楼。露凝衰草白，萤度远烟秋。怅望难归枕，吟劳生夜愁。	姚鹄	寄雍陶先辈	知书独相露萤怅吟	五言律诗
西风又开菊，久客意如何。旧国天涯远，清砧月夜多。明时难际会，急景易蹉跎。抱玉终须献，谁言恋薜萝。	姚鹄	寄友人	西久旧清明急抱谁	五言律诗
恩重空感激，何门誓杀身。谬曾分玉石，竟自困风尘。阴谷非因暖，幽丛岂望春。升沉在言下，应念异他人。	姚鹄	感怀陈情	恩何谬竟阴幽升应	五言律诗
莺迁与鶂退，十载泣岐分。蜀道重来老，巴猿此去闻。晓程侵岭雪，远栈入溪云。莫滞趋庭恋，荣亲祗待君。	姚鹄	送程秀才下第归蜀	莺十蜀巴晓远莫荣	五言律诗
似龙鳞已足，唯是欠登门。日里腮犹湿，泥中目未昏。乞锄防蚁穴，望水泻金盆。他日能为雨，公田报此恩。	姚鹄	旱鱼词上苗相公	似唯日泥乞望他公	五言律诗
南山色当户，初日半檐时。鹤去卧看远，僧来嫌起迟。窗明云影断，庭晓树阴移。何处题新句，连溪密叶垂。	姚鹄	野寺寓居即事二首一	南初鹤僧窗庭何连	五言律诗
古寺更何有，当庭唯折幢。伴僧青藓榻，对雨白云窗。暝色生前岭，离魂隔远江。沙洲半藜草，飞鹭白双双。	姚鹄	野寺寓居即事二首二	古当伴对暝离沙飞	五言律诗
逢师入山日，道在石桥边。别后何人见，秋来几处禅。溪中云隔寺，夜半雪添泉。生有天台约，知无却出缘。	项斯	寄石桥僧	逢道别秋溪夜生知	五言律诗
秦城几年住，犹着故乡衣。失意时相识，成名后独归。海秋蛮树黑，岭夜瘴禽飞。为学心难满，知君更掩扉。	项斯	送欧阳衮归闽中	秦犹失成海岭为知	五言律诗
置观碑已折，看松年不分。洞中谁识药，门外日添坟。放去龟随水，呼来鹿怕薰。坛边见灰火，几烧祭星文。	项斯	古观	置看洞门放呼坛几	五言律诗
白发已过半，无心离此溪。病尝山药遍，贫起草堂低。为月窗从破，因诗壁重泥。近来常夜坐，寂莫与僧齐。	项斯	题令狐处士谿居	白无病贫为因近寂	五言律诗
心知衡岳路，不怕去人稀。船里谁鸣磬，沙头自曝衣。有家从小别，是寺即言归。料得逢春住，当禅云满扉。	项斯	送僧归南岳	心不船沙有是料当	五言律诗
失意离城早，边城任见花。初为断酒客，旧识卖书家。寒寺稀无雪，春风亦有沙。思归频入梦，即路不言赊。	项斯	宁州春思	失边初旧寒春思即	五言律诗
尘污出华发，惭君青藓冠。此身闲未得，终日戴应难。好就松阴挂，宜当枕石看。会须寻道士，簪去绕霜坛。	项斯	山友赠藓花冠	尘惭此终好宜会簪	五言律诗
领得卖珠钱，还归铜柱边。看儿调小象，打鼓试新船。醉后眠神树，耕时语瘴烟。不逢寒便老，相问莫知年。	项斯	蛮家	领还看打醉耕不相	五言律诗
近得水云看，门长侵早开。到时微有雪，行处又无苔。劝酒客初醉，留茶僧未来。每逢晴暖日，唯见乞花栽。	项斯	早春题湖上顾氏新居二首	近门到行劝留每唯	五言律诗
门不当官道，行人到亦稀。故从餐后出，方至夜深归。开箧拣书卷，扫床移褐衣。几时同买宅，相近有柴扉。	项斯	早春题湖上顾氏新居二首	门行故方开扫几相	五言律诗
何年化作愁，漠漠便难收。数点山能远，平铺水不流。湿连湘竹暮，浓盖舜坟秋。亦有思归客，看来尽白头。	项斯	苍梧云气	何漠数平湿浓亦看	五言律诗
阴洞日光薄，花开不及时。当春无半树，经烧足空枝。疏与香风会，细将泉影移。此中人到少，开尽几人知。	项斯	晚春花	阴花当经疏细此开	五言律诗
独住水声里，有亭无热时。客来因月宿，床势向山移。鹤睡松枝定，萤归葛叶垂。寂寥犹欠伴，谁为报僧知。	项斯	宿胡氏溪亭	独有客床鹤萤寂谁	五言律诗
往往到城市，得非征药钱。世人空识面，弟子莫知年。自说能医死，相期更学仙。近来移住处，毛女旧峰前。	项斯	送华阴隐者	往得世弟自相近毛	五言律诗
古巷槐阴合，愁多昼掩扉。独存过江马，强拂看花衣。送客心先醉，寻僧夜不归。龙钟易惆怅，莫遣寄书稀。	项斯	落第后寄江南亲友	古愁独强送寻龙莫	五言律诗
花时人欲别，每日醉樱桃。买酒金钱尽，弹筝玉指劳。归期无岁月，客路有风涛。锦缎裁衣赠，麒麟落剪刀。	项斯	欲别	花每买弹归客锦麒	五言律诗
省中重拜别，兼领寄人书。已念此行远，不应相问疏。子城西并宅，御水北同渠。要取春前到，乘闲候起居。	项斯	留别张水部籍	省兼已不子御要乘	五言律诗
字已无人识，唯应记铸年。见来深似水，携去重于钱。鸾翅巢空月，菱花遍小天。宫中照黄帝，曾得化为仙。	项斯	小古镜	字唯见携鸾菱宫曾	五言律诗
高居在幽岭，人得见时稀。写箓扃虚白，寻僧到翠微。扫坛星下宿，收药雨中归。从服小还后，自疑身解飞。	项斯	题太白山隐者	高人写寻扫收从自	五言律诗
枕上用心静，唯应改旧诗。强行休去早，暂卧起还迟。因说来归处，却愁初病时。赤城山下寺，无计得相随。	项斯	病中怀王展先辈在天台	枕唯强暂因却赤无	五言律诗
似龙鳞又足，只是欠登门。月里腮犹湿，泥中目未昏。乞锄防蚁穴，望水写金盆。他日能为雨，公田报此恩。	项斯	鲤鱼	似只月泥乞望他公	五言律诗
游魂自相叫，宁复记前身。飞过人家月，声连客路春。梦边催晓急，愁外送风频。自有沾花血，相和泪滴新。	项斯	子规	游宁飞声梦愁自相	五言律诗
开门不成出，麦色遍前坡。自小诗名在，如今白发多。经年无越信，终日厌蕃歌。近寺居僧少，春来亦懒过。	项斯	边州客舍	开麦自如经终近春	五言律诗
晏来知养气，度日语时稀。到处留丹井，终寒不絮衣。病乡多惠药，鬼俗有符威。自说身轻健，今年数梦飞。	项斯	赠道者	晏度到终病鬼自今	五言律诗
古镇门前去，长安路在东。天寒明堠火，日晚裂旗风。塞馆皆无事，儒装亦有弓。防秋故乡卒，暂喜语音同。	项斯	边游	古长天日塞儒防暂	五言律诗
夜入楚家烟，烟中人未眠。望来淮岸尽，坐到酒楼前。灯影半临水，筝声多在船。乘流向东去，别此易经年。	项斯	夜泊淮阴	夜烟望坐灯筝乘别	五言律诗
渺渺浸天色，一边生晚光。阔浮萍思远，寒入雁愁长。北极连平地，东流即故乡。扁舟来宿处，仿佛似潇湘。	项斯	远水	渺一阔寒北东扁仿	五言律诗
凌澌冲泪眼，重叠自西来。即夜寒应合，非春暖不开。岂无登陆计，宜弃济川材。愿寄浮天外，高风万里回。	项斯	黄州暮愁	凌重即非岂宜愿高	五言律诗
行人见雪愁，初作帝乡游。旅店开偏早，乡帆去未收。灯残催卷席，手冷怕梳头。是物寒无色，汤泉正自流。	项斯	晓发昭应	行初旅乡灯手是汤	五言律诗
为郎名更重，领郡是蹉跎。官壁题诗尽，衙庭看鹤多。城池连草堑，篱落带椒坡。未觉旗幡贵，闲行触处过。	项斯	赠金州姚合使君	为领官衙城篱未闲	五言律诗
坐夏日偏长，知师在律堂。多因束带热，更忆剃头凉。苔色侵经架，松阴到簟床。还应炼诗句，借卧石池傍。	项斯	寄坐夏僧	坐知多更苔松还借	五言律诗
到处久南望，未知何日回。寄书频到海，得梦忽闻雷。岭日当秋暗，蛮花近腊开。白身居瘴疠，谁不惜君才。	项斯	寄卢式	到未寄得岭蛮白谁	五言律诗
云水绝归路，来时风送船。不言身后事，犹坐病中禅。深壁藏灯影，空窗出艾烟。已无乡土信，起塔寺门前。	项斯	日东病僧	云来不犹深空已起	五言律诗
溪船泛渺弥，渐觉灭炎辉。动水花连影，逢人鸟背飞。深犹见白石，凉好换生衣。未得多诗句，终须隔宿归。	项斯	泛溪	溪渐动逢深凉未终	五言律诗
作尉年犹少，无辞去路赊。渔舟县前泊，山吏日高衙。幽景临溪寺，秋蝉织杼家。行程须过越，先醉镜湖花。	项斯	送顾少府	作无渔山幽秋行先	五言律诗
古道自迢迢，咸阳离别桥。越人闻水处，秦树带霜朝。驻马言难尽，分程望易遥。秋前未相见，此意转萧条。	项斯	咸阳别李处士	古咸越秦驻分秋此	五言律诗
毒草不曾枯，长添客健无。雾开蛮市合，船散海城孤。象迹频藏齿，龙涎远蔽珠。家人秦地老，泣对日南图。	项斯	寄流人	毒长雾船象龙家泣	五言律诗
仙人掌中住，生有上天期。已废烧丹处，犹多种杏时。养龙于浅水，寄鹤在高枝。得道复无事，相逢尽日棋。	项斯	华顶道者	仙生已犹养寄得相	五言律诗
梦罢更开户，寒泉声隔云。共谁寻最远，独自坐偏闻。岩际和风滴，溪中泛月分。岂知当此夜，流念到江𣸣。	项斯	酬从叔听夜泉见寄	梦寒共独岩溪岂流	五言律诗
移来未换叶，已胜在空山。静对心标直，遥吟境助闲。影侵残雪际，声透小窗间。即耸凌空干，翛翛岂易攀。	项斯	和李用夫栽小松	移已静遥影声即翛	五言律诗
遥见南来使，江头哭问君。临终时有雪，旅葬处无云。官库空收剑，蛮僧共起坟。知名人尚少，谁为录遗文。	项斯	哭南流人	遥江临旅官蛮知谁	五言律诗
夜郎归未老，醉死此江边。葬阙官家礼，诗残乐府篇。游魂应到蜀，小碣岂旌贤。身没犹何罪，遗坟野火燃。	项斯	经李白墓	夜醉葬诗游小身遗	五言律诗
相知皆是旧，每恨独游频。幸此同芳夕，宁辞倒醉身。灯光遥映烛，萼粉暗飘茵。明月分归骑，重来更几春。	项斯	春夜樊川竹亭陪诸同年䜩	相每幸宁灯萼明重	五言律诗
灵山巡未遍，不作住持心。逢寺暂投宿，是山皆独寻。有时过静界，在处想空林。从小即行脚，出家来至今。	项斯	送僧	灵不逢是有在从出	五言律诗
南游何所为，一箧又空归。守道安清世，无心换白衣。深林蝉噪暮，绝顶客来稀。早晚重相见，论持更及微。	项斯	送苏处士归西山	南一守无深绝早论	五言律诗
步步出尘氛，溪山别是春。坛边时过鹤，碁处寂无人。访古碑多缺，探幽路不真。翻疑归去晚，清世累移晨。	项斯	游烂柯山	步溪坛碁访探翻清	五言律诗
长贫知不易，去计拟何逃。相对人愁别，经过几处劳。城连沙岫远，山断夏云高。犹想成诗处，秋灯半照涛。	项斯	送友人之永嘉	长去相经城山犹秋	五言律诗
劳思空积岁，偶会更无由。以分难相舍，将行且暂留。路歧何处极，江峡半猿愁。到此分南北，离怀岂易收。	项斯	巴中逢故人	劳偶以将路江到离	五言律诗
名高不俟召，收采献君门。偶屈应缘数，他人尽为冤。新春城外路，旧隐水边村。归去无劳久，知君更待论。	项斯	送归江州友人初下第	名收偶他新旧归知	五言律诗
禅禹逊尧聪，巍巍盛此中。四隅咸启圣，万古赖成功。道德去弥远，山河势不穷。停车一再拜，帝业即今同。	项斯	舜城怀古	禅巍四万道山停帝	五言律诗
严君名不朽，道出二经中。归去精诚恳，还应梦寐通。池台镜定月，松桧雨余风。想对灵玄忆，人间恋若空。	项斯	送刘道士之成都严真观	严道归还池松想人	五言律诗
此身西复东，何计此相逢。梦尽吴越水，恨深襄汉钟。积云开去路，曙雪叠前峰。谁即知非旧，怜君忽见容。	项斯	汉南遇友人	此何梦恨积曙谁怜	五言律诗
高步陟崔嵬，吟闲路惜回。寺知何代有，僧见梵天来。暮霭连沙积，余霞遍槛开。更期招静者，长啸上南台。	项斯	游头陀寺上方	高吟寺僧暮余更长	五言律诗
停车晓烛前，一语几潸然。路去干戈日，乡遥饥馑年。湖波晴见雁，槐驿晚无蝉。莫纵经时住，东南书信偏。	项斯	送友人游河东	停一路乡湖槐莫东	五言律诗
趋驰早晚休，一岁又残秋。若只如今日，何难至白头。沧波归处远，旅食尚边愁。赖见前贤说，穷通不自由。	项斯	中秋夜怀	趋一若何沧旅赖穷	五言律诗
平生醉与吟，谁是见君心。上国一归去，沧江闲至今。钟繁秋寺近，峰阔晚涛深。疏放长如此，何人长得寻。	项斯	寄富春孙路处士	平谁上沧钟峰疏何	五言律诗
君家沧海外，一别见何因。风土虽知教，程途自致贫。浸天波色晚，横笛鸟行春。明发千樯下，应无更远人。	项斯	送客归新罗	君一风程浸横明应	五言律诗
处处日驰销，凭轩夕似朝。渔翁闲鼓棹，沙鸟戏迎潮。树间津亭密，城连坞寺遥。因谁报隐者，向此得耕樵。	项斯	杭州江亭留题登眺	处凭渔沙树城因向	五言律诗
山海两分歧，停舟偶似期。别来何限意，相见却无辞。坐永神凝梦，愁繁鬓欲丝。趋名易迟晚，此去莫经时。	项斯	荆州夜与友亲相遇	山停别相坐愁趋此	五言律诗
方春到帝京，有恋有愁幷。万里江海思，半年沙塞程。绿阴斜向驿，残照远侵城。自可资新课，还期振盛名。	项斯	送友人游边	方有万半绿残自还	五言律诗
传骑一何催，山门昼未开。高人终避世，圣主不遗才。坐次欹临水，门中独举杯。谁为旦夕侣，深寺数僧来。	项斯	题赠宣州亢拾遗	传山高圣坐门谁深	五言律诗
池馆饶嘉致，幽人惬所闲。筿风能动浪，岸树不遮山。啸槛鱼惊后，眠窗鹤语间。何须说庐阜，深处更跻攀。	项斯	姚氏池亭	池幽筿岸啸眠何深	五言律诗
东南路苦辛，去路见无因。万里此相送，故交谁更亲。日浮汀草绿，烟霁海山春。握手无别赠，为予书札频。	项斯	送友人之江南	东去万故日烟握为	五言律诗
湖亭东极望，远棹不须回。遍草新湖落，连天众雁来。芦洲残照尽，云障积烟开。更想鸱夷子，扁舟安在哉。	项斯	彭蠡湖春望	湖远遍连芦云更扁	五言律诗
闲阁雨吹尘，陶家揖上宾。湖山万叠翠，门树一行春。景遍归檐燕，歌喧已醉身。登临兴不足，喜有数来因。	项斯	闻友人会裴明府县楼	闲陶湖门景歌登喜	五言律诗
献赋才何拙，经时不耻归。能知此意是，甘取众人非。遍陇耕无圃，缘溪钓有矶。此怀难自遣，期在振儒衣。	项斯	归家山行	献经能甘遍缘此期	五言律诗
江湖归不易，京邑计长贫。独夜有知己，论心无故人。一灯愁里梦，九陌病中春。为问清平日，无门致出身。	项斯	长安书怀呈知己	江京独论一九为无	五言律诗
动叶复惊神，声声断续匀。坐来同听者，俱是未归人。一棹三湘浪，单车二蜀尘。伤秋各有日，千可念因循。	项斯	闻蝉	动声坐俱一单伤千	五言律诗
霜晚复秋残，楼明近远山。满壶邀我醉，一榻为僧闲。树簇孤汀眇，帆欹积浪间。从容更南望，殊欲外人寰。	项斯	李处土道院南楼	霜楼满一树帆从殊	五言律诗
吟诗三十载，成此一名难。自有恩门入，全无帝里欢。湖光愁里碧，岩景梦中寒。到后松杉月，何人共晓看。	项斯	送顾非熊及第归茅山	吟成自全湖岩到何	五言律诗
心知受恩地，到此亦裴回。上路移时立，中轩隔宿来。川光通沼沚，寺影带楼台。无限成蹊树，花多向客开。	项斯	春日题李中丞樊川别墅	心到上中川寺无花	五言律诗
庭绿草纤纤，边州白露沾。别歌缘剑起，客泪是愁添。见月鹊啼树，避风云满帘。将军尽尊酒，楼上赋星占。	项斯	龙州与韩将军夜会	庭边别客见避将楼	五言律诗
长大有南北，山川各所之。相逢孤馆夜，共忆少年时。烂醉百花酒，狂题几首诗。来朝又分袂，后会鬓应丝。	项斯	途中逢友人	长山相共烂狂来后	五言律诗
失意已春残，归愁与别难。山分关路细，江绕夜城寒。草色连晴坂，鼍声离晓滩。差池是秋赋，何以暂怀安。	项斯	送友人下第归襄阳	失归山江草鼍差何	五言律诗
醉后情俱远，难忘素浐间。照花深处月，当户旧时山。事想同清话，欢期一破颜。风流还爱竹，此夜尚思闲。	项斯	和李中丞醉中期王征君月夜	醉难照当事欢风此	五言律诗
不遇修寺日，无钱入影堂。故来空礼拜，临去重添香。僧得名难近，灯传火已长。发心依止后，借住有邻房。	项斯	题永忻寺影堂	不无故临僧灯发借	五言律诗
领得卖珠钱，还归铜柱边。看儿调小象，打鼓放新船。醉后眠神树，耕时语瘴烟。又逢衰蹇老，相问莫知年。	马戴	蛮家	领还看打醉耕又相	五言律诗
初日照杨柳，玉楼含翠阴。啼春独鸟思，望远佳人心。幽怨贮瑶瑟，韶光凝碧林。所思曾不见，芳草意空深。	马戴	春思	初玉啼望幽韶所芳	五言律诗
洞庭秋色起，哀狖更难闻。身往海边郡，帆悬天际云。炎州罗翠鸟，瘴岭控蛮军。信息来非易，堪悲此路分。	马戴	送从叔赴南海幕	洞哀身帆炎瘴信堪	五言律诗
吴楚半秋色，渡江逢苇花。云侵帆影尽，风逼雁行斜。返照开岚翠，寒潮荡浦沙。余将何所往，海峤拟营家。	马戴	江行留别	吴渡云风返寒余海	五言律诗
帝乡归未得，辛苦事羇游。别馆一尊酒，客程千里秋。霜风红叶寺，夜雨白苹洲。长恐此时泪，不禁和恨流。	马戴	将别寄友人	帝辛别客霜夜长不	五言律诗
路岐长不尽，客恨杳难通。芦荻晚汀雨，柳花南浦风。乱钟嘶马急，残日半帆红。却羡渔樵侣，闲歌落照中。	马戴	客行	路客芦柳乱残却闲	五言律诗
野人闲种树，树老野人前。居止白云内，渔樵沧海边。呼儿采山药，放犊饮溪泉。自着养生论，无烦忧暮年。	马戴	过野叟居	野树居渔呼放自无	五言律诗
信来淮上郡，楚岫入秦云。自顾为儒者，何由答使君。蜕风蝉半失，阻雨雁频闻。欲识平生分，他时别纪勋。	马戴	答光州王使君	信楚自何蜕阻欲他	五言律诗
岂无故乡路，路远未成归。关内相知少，海边来信稀。离云空石穴，芳草偃郊扉。谢子一留宿，此心聊息机。	马戴	下第再过崔邵池阳居	岂路关海离芳谢此	五言律诗
天涯秋光尽，木末群鸟还。夜久游子息，月明岐路闲。风生淮水上，帆落楚云间。此意竟谁见，行行非故关。	马戴	夕次淮口	天木夜月风帆此行	五言律诗
孤云与归鸟，千里片时间。念我一何滞，辞家久未还。微阳下乔木，远色隐秋山。临水不敢照，恐惊平昔颜。	马戴	落日怅望	孤千念辞微远临恐	五言律诗
云门夹峭石，石路荫长松。谷响猿相应，山深水复重。餐霞人不见，采药客犹逢。独宿灵潭侧，时闻岳顶钟。	马戴	早发故山作	云石谷山餐采独时	五言律诗
穷途别故人，京洛泣风尘。在世即应老，他乡又欲春。平生空志学，晚岁拙谋身。静话归休计，唯将海上亲。	马戴	下第别郜扶	穷京在他平晚静唯	五言律诗
闲想白云外，了然清净僧。松门山半寺，夜雨佛前灯。此境可长住，浮生自不能。一从林下别，瀑布几成冰。	马戴	寄终南真空禅师	闲了松夜此浮一瀑	五言律诗
岁暮见华发，平生志半空。孤云不我弃，归隐与谁同。枉道紫宸谒，妨栽丹桂丛。何如随野鹿，栖止石岩中。	马戴	长安寓居寄赠贾岛	岁平孤归枉妨何栖	五言律诗
度鸟向栖急，阴虫逢夜多。余霞媚秋汉，迥月濯沧波。蔓草将萎绝，流年其奈何。耿然摇落思，独酌不成歌。	马戴	秋郊夕望	度阴余迥蔓流耿独	五言律诗
故国波涛隔，明时已久留。献书双阙晚，看月五陵秋。南棹何时返，长江忆共游。遥知钓船畔，相望在汀洲。	马戴	赠越客	故明献看南长遥相	五言律诗
无成西别秦，返驾江南春。草际楚田雁，舟中吴苑人。残云挂绝岛，迥树入通津。想到长洲日，门前多白苹。	马戴	送顾非熊下第归江南	无返草舟残迥想门	五言律诗
斗酒故人同，长歌起北风。斜阳高垒闭，秋角暮山空。雁叫寒流上，萤飞薄雾中。坐来生白发，况复久从戎。	马戴	汧上劝旧友	斗长斜秋雁萤坐况	五言律诗
新官非次受，圣主宠前勋。关雪发车晚，风涛挂席闻。海门山叠翠，湖岸郡藏云。执简从公后，髯参岂胜君。	马戴	送狄参军赴杭州	新圣关风海湖执髯	五言律诗
金马诏何晚，茂陵居近修。客来云雨散，鸟下梧桐秋。迥汉衔天阙，遥泉响御沟。坐看凉月上，为子一淹留。	马戴	过故人所迁新居	金茂客鸟迥遥坐为	五言律诗
照曜天山外，飞鸦几共过。微红拂秋汉，片白透长波。影促寒汀薄，光残古木多。金霞与云气，散漫复相和。	马戴	落照	照飞微片影光金散	五言律诗
杨柳色已改，郊原日复低。烟生寒渚上，霞散乱山西。待月人相对，惊风雁不齐。此心君莫问，旧国去将迷。	马戴	宿崔邵池阳别墅	杨郊烟霞待惊此旧	五言律诗
露气寒光集，微阳下楚丘。猿啼洞庭树，人在木兰舟。广泽生明月，苍山夹乱流。云中君不降，竟夕自悲秋。	马戴	楚江怀古三首一	露微猿人广苍云竟	五言律诗
惊鸟去无际，寒蛩鸣我傍。芦洲生早雾，兰隰下微霜。列宿分穷野，空流注大荒。看山候明月，聊自整云装。	马戴	楚江怀古三首二	惊寒芦兰列空看聊	五言律诗
野风吹蕙带，骤雨滴兰桡。屈宋魂冥寞，江山思寂寥。阴霓侵晚景，海树入回潮。欲折寒芳荐，明神讵可招。	马戴	楚江怀古三首三	野骤屈江阴海欲明	五言律诗
荡漾空沙际，虚明入远天。秋光照不极，鸟影去无边。势引长云断，波轻片雪连。汀洲杳难到，万古覆苍烟。	马戴	远水	荡虚秋鸟势波汀万	五言律诗
半酣走马别，别后锁边城。日落月未上，鸟栖人独行。方驰故国恋，复怆长年情。入夜不能息，何当闲此生。	马戴	夕发邠宁寄从弟	半别日鸟方复入何	五言律诗
君生游侠地，感激气何高。饮尽玉壶酒，赠留金错刀。雁关飞霰雪，鲸海落云涛。决去如征鸟，离心空自劳。	马戴	赠别北客	君感饮赠雁鲸决离	五言律诗
洞庭人夜别，孤棹下湘中。露洗寒山遍，波摇楚月空。密林飞暗狖，广泽发鸣鸿。行值扬帆者，江分又不同。	马戴	夜下湘中	洞孤露波密广行江	五言律诗
假道经淮泗，樯乌集隼旟。芜城沙菼接，波岛石林疏。海鹤空庭下，夷人远岸居。山乡足遗老，伫听荐贤书。	马戴	送吕郎中牧东海郡	假樯芜波海夷山伫	五言律诗
缘危路忽穷，投宿值樵翁。鸟下山含暝，蝉鸣露滴空。石门斜月入，云窦暗泉通。寂寞生幽思，心疑旧隐同。	马戴	山行偶作	缘投鸟蝉石云寂心	五言律诗
日饮巴江水，还啼巴岸边。秋声巫峡断，夜影楚云连。露滴青枫树，山空明月天。谁知泊船者，听此不能眠。	马戴	巴江夜猿	日还秋夜露山谁听	五言律诗
主意思政理，牧人官不轻。树多淮右地，山远汝南城。望稼周田隔，登楼楚月生。悬知蒋亭下，渚鹤伴闲行。	马戴	送田使君牧蔡州	主牧树山望登悬渚	五言律诗
魏宫歌舞地，蝶戏鸟还鸣。玉座人难到，铜台雨滴平。西陵树不见，漳浦草空生。万恨尽埋此，徒悬千载名。	马戴	相和歌辞雀台怨	魏蝶玉铜西漳万徒	五言律诗
语别在中夜，登车离故乡。曙钟寒出岳，残月迥凝霜。风柳条多折，沙云气尽黄。行逢海西雁，零落不成行。	马戴	早发故园	语登曙残风沙行零	五言律诗
湘中有岑穴，君去挂帆过。露细蒹葭广，潮回岛屿多。汀洲延夕照，枫叶坠寒波。应使同渔者，生涯许钓歌。	马戴	赠别江客	湘君露潮汀枫应生	五言律诗
处处松阴满，樵开一迳通。鸟归云壑静，僧语石楼空。积翠含微月，遥泉韵细风。经行心不厌，忆在故山中。	马戴	宿翠微寺	处樵鸟僧积遥经忆	五言律诗
苍翠霾高雪，西峰鸟外看。久披山衲坏，孤坐石床寒。盥手水泉滴，燃灯夜烧残。终期老云峤，煮药伴中餐。	马戴	霁后寄白阁僧	苍西久孤盥燃终煮	五言律诗
金陵山色里，蝉急向秋分。迥寺横洲岛，归僧渡水云。夕阳依岸尽，清磬隔潮闻。遥想禅林下，𬬻香带月焚。	马戴	送僧归金山寺	金蝉迥归夕清遥𬬻	五言律诗
夕阳逢一雨，夜木洗清阴。露气竹窗静，秋光云月深。煎尝灵药味，话及故山心。得意两不寐，微风生玉琴。	马戴	新秋雨霁宿王处士东郊	夕夜露秋煎话得微	五言律诗
金甲耀兜鍪，黄金拂紫骝。叛羌旗下戮，陷壁夜中收。霜霰戎衣月，关河碛气秋。箭疮殊未合，更遣击兰州。	马戴	关山曲二首一	金黄叛陷霜关箭更	五言律诗
火发龙山北，中宵易左贤。勒兵临汉水，惊雁散胡天。木落防河急，军孤受敌偏。犹闻汉皇怒，按剑待开边。	马戴	相和歌辞关山曲二	火中勒惊木军犹按	五言律诗
旌旗倒北风，霜霰逐南鸿。夜救龙城急，朝焚虏帐空。骨销金镞在，鬓改玉关中。却想羲轩氏，无人尚战功。	马戴	塞下曲二首一	旌霜夜朝骨鬓却无	五言律诗
广漠云凝惨，日斜飞霰生。烧山搜猛兽，伏道击回兵。风折旗竿曲，沙埋树杪平。黄云飞旦夕，偏奏苦寒声。	马戴	塞下曲二首二	广日烧伏风沙黄偏	五言律诗
葱茏桂树枝，高系黄金羁。叶隐青蛾翠，花飘白玉墀。上鸣间关鸟，下醉游侠儿。炀帝国已破，此中都不知。	马戴	广陵曲	葱高叶花上下炀此	五言律诗
别离杨柳陌，迢遰蜀门行。若听清猿后，应多白发生。虹霓侵栈道，风雨杂江声。过尽愁人处，烟花是锦城。	马戴	送人游蜀	别迢若应虹风过烟	五言律诗
稀逢息心侣，细话远山期。河汉秋深夜，杉梧露滴时。风传林磬响，月掩草堂迟。坐卧禅心在，浮生皆不知。	马戴	宿无可上人房	稀细河杉风月坐浮	五言律诗
嘶马发相续，行次夏王台。锁郡云阴暮，鸣笳烧色来。霜繁边上宿，鬓改碛中回。怅望胡沙晓，惊蓬朔吹催。	马戴	旅次夏州	嘶行锁鸣霜鬓怅惊	五言律诗
的的星河落，沾苔复洒松。湿光微泛草，石翠澹摇峰。野观云和月，秋城漏间钟。知君亲此境，九陌少相逢。	马戴	同庄秀才宿镇星观	的沾湿石野秋知九	五言律诗
尧女楼西望，人怀太古时。海波通禹凿，山木闭虞祠。鸟道残虹挂，龙潭返照移。行云如可驭，万里赴心期。	马戴	鹳雀楼晴望	尧人海山鸟龙行万	五言律诗
黄河岸柳衰，城下渡流澌。年长从公懒，天寒入府迟。家山望几遍，魏阙赴何时。怀古心谁识，应多谒舜祠。	马戴	冬日寄洛中杨少尹	黄城年天家魏怀应	五言律诗
落帆人更起，露草满汀洲。远狖啼荒峤，孤萤溺漫流。积阴开片月，爽气集高秋。去去胡为恋，搴芳时一游。	马戴	浙江夜宿	落露远孤积爽去搴	五言律诗
挂锡中峰上，经行踏石梯。云房出定后，岳月在池西。峭壁残霞照，欹松积雪齐。年年着山屐，曾得到招提。	马戴	寄西岳白石僧	挂经云岳峭欹年曾	五言律诗
中天白云散，集客郡斋时。陶性聊飞爵，看山忽罢碁。雪花凝始散，木叶脱无遗。静理良多暇，招邀惬所思。	马戴	同州冬日陪吴常侍闲宴	中集陶看雪木静招	五言律诗
为客自堪悲，风尘日满衣。承明无计入，旧隐但怀归。雪积孤城暗，灯残晓角微。相逢喜同宿，此地故人稀。	马戴	答鄜畤友人同宿见示	为风承旧雪灯相此	五言律诗
虚室焚香久，禅心悟几生。滤泉侵月起，扫径避虫行。树隔前朝在，苔滋废渚平。我来风雨夜，像设一灯明。	马戴	题僧禅院	虚禅滤扫树苔我像	五言律诗
心偶羡明代，学诗观国风。自从来阙下，未胜在山中。丹桂日应老，白云居久空。谁能谢诗去，聊与此生同。	马戴	怀故山寄贾岛	心学自未丹白谁聊	五言律诗
灞原风雨定，晚见雁行频。落叶他乡树，寒灯独夜人。空园白露滴，孤壁野僧邻。寄卧郊扉久，何门致此身。	马戴	灞上秋居	灞晚落寒空孤寄何	五言律诗
扫君园林地，泽我清凉襟。高鸟云路晚，孤蝉杨柳深。风微汉宫漏，月迥秦城砧。光景坐如此，徒怀经济心。	马戴	寄崇德里居作	扫泽高孤风月光徒	五言律诗
河梁送别者，行哭半非亲。此路足征客，胡天多杀人。金罍照离思，宝瑟凝残春。早晚期相见，垂杨凋复新。	马戴	河梁别	河行此胡金宝早垂	五言律诗
行行与君别，路在雁门西。秋色见边草，军声闻戍鼙。酣歌击宝剑，跃马上金堤。归去咸阳里，平生志不迷。	马戴	留别定襄卢军事	行路秋军酣跃归平	五言律诗
羇游年复长，去日值秋残。草出函关白，云藏野渡寒。鸿多霜雪重，山广道途难。心事何人识，斗牛应数看。	马戴	送杜秀才东游	羇去草云鸿山心斗	五言律诗
有客南浮去，平生与我同。炎州结遥思，芳杜采应空。秦雁归侵月，湘猿戏袅枫。期君翼明代，未可恋山中。	马戴	怀黄颇	有平炎芳秦湘期未	五言律诗
斜日挂边树，萧萧独望间。阴云藏汉垒，飞火照胡山。陇首行人绝，河源夕鸟还。谁为立勋者，可惜宝刀闲。	马戴	陇上独望	斜萧阴飞陇河谁可	五言律诗
岐路今如此，还堪恸哭频。关中成久客，海上老诸亲。谷口田应废，乡山草又春。年年销壮志，空作献书人。	马戴	长安书怀	岐还关海谷乡年空	五言律诗
芜没丛台久，清漳废御沟。蝉鸣河外树，人在驿西楼。云烧天中赤，山当日落秋。近郊经战后，处处骨成丘。	马戴	邯郸驿楼作	芜清蝉人云山近处	五言律诗
远归从此别，亲爱失天涯。去国频回首，方秋不在家。鸣蛩闻塞路，冷雁背龙沙。西次桑干曲，洲中见荻花。	马戴	别家后次飞狐西即事	远亲去方鸣冷西洲	五言律诗
一室意何有，闲门为我开。炉香寒自灭，履雪饭初回。窗迥孤山入，灯残片月来。禅心方此地，不必访天台。	马戴	题青龙寺镜公房	一闲炉履窗灯禅不	五言律诗
聊凭危堞望，倍起异乡情。霜落蒹葭白，山昏雾露生。河滩胡雁下，戎垒汉鼙惊。独树残秋色，狂歌泪满缨。	马戴	边城独望	聊倍霜山河戎独狂	五言律诗
长亭晚送君，秋色渡江𣸣。衰柳风难定，寒涛雪不分。猿声离楚峡，帆影入湘云。独泛扁舟夜，山钟可卧闻。	马戴	江亭赠别	长秋衰寒猿帆独山	五言律诗
相思边草长，回望水连空。雁过当行次，蝉鸣复客中。壮年看即改，羸病计多同。傥宿林中寺，深凭问远公。	马戴	旅次寄贾岛兼简无可上人	相回雁蝉壮羸傥深	五言律诗
故人今在剡，秋草意如何。岭暮云霞杂，潮回岛屿多。沃洲僧几访，天姥客谁过。岁晚偏相忆，风生隔楚波。	马戴	寄剡中友人	故秋岭潮沃天岁风	五言律诗
临水独相送，归期千里间。云回逢过雨，路转入连山。一骑行芳草，新蝉发故关。遥聆茂陵下，夜启竹扉闲。	马戴	送国子韦丞	临归云路一新遥夜	五言律诗
闲居谁厌僻，门掩汉祠前。山色夏云映，树阴幽草连。晴光分渚曲，绿气冒原田。何日远游罢，高枝已噪蝉。	马戴	题吴发原南居	闲门山树晴绿何高	五言律诗
夜木动寒色，雒阳城阙深。如何异乡思，更抱故人心。微月关山远，闲堦霜霰侵。谁知石门路，待与子同寻。	马戴	雒中寒夜姚侍御宅怀贾岛	夜雒如更微闲谁待	五言律诗
朝与城阙别，暮同麋鹿归。鸟鸣松观静，人过石桥稀。木叶摇山翠，泉痕入涧扉。敢招仙署客，暂此拂朝衣。	马戴	山中寄姚合员外	朝暮鸟人木泉敢暂	五言律诗
阴魄出海上，望之增苦吟。冷搜骊颔重，寒彻蚌胎深。皓气笼诸夏，清光射万岑。悠然天地内，皎洁一般心。	马戴	中秋月	阴望冷寒皓清悠皎	五言律诗
树下孤石坐，草间微有霜。同人不同北，云鸟自南翔。迢遰夜山色，清泠泉月光。西风耿离抱，江海遥相望。	马戴	宿裴氏谿居怀厉玄先辈	树草同云迢清西江	五言律诗
殿中日相命，开尊话旧时。余钟催鸟绝，积雪阻僧期。林静寒光远，天阴曙色迟。今夕复何夕，人谒去难追。	马戴	集宿姚殿中宅期僧无可不至	殿开余积林天今人	五言律诗
寒雁过原急，渚边秋色深。烟霞向海岛，风雨宿园林。俱住明时愿，同怀故国心。未能先隐迹，聊此一相寻。	马戴	宿贾岛原居	寒渚烟风俱同未聊	五言律诗
云门秋却入，微径久无人。后夜中峰月，空林百衲身。寂寥寒磬尽，盥漱瀑泉新。履迹谁相见，松风扫石尘。	马戴	赠别空公	云微后空寂盥履松	五言律诗
弟子人天遍，童年在沃洲。开禅山木长，浣衲海沙秋。振锡摇汀月，持瓶接瀑流。赤城何日上，鄙愿从师游。	马戴	赠禅僧	弟童开浣振持赤鄙	五言律诗
我生求羽化，斋沐造仙居。葛蔓没丹井，石函盛道书。寒松多偃侧，灵洞遍清虚。一就泉西饮，云中采药蔬。	马戴	谒仙观二首一	我斋葛石寒灵一云	五言律诗
山空蕙气香，乳管折云房。愿值壶中客，亲传肘后方。三更礼星斗，寸匕服丹霜。默坐树阴下，仙经横石床。	马戴	谒仙观二首二	山乳愿亲三寸默仙	五言律诗
浩渺行无极，扬帆但信风。云山过海半，乡树入舟中。波定遥天出，沙平远岸穷。离心寄何处，目断曙霞东。	马戴	送朴山人归新罗	浩扬云乡波沙离目	五言律诗
寺近朝天路，多闻玉珮音。鉴人开慧眼，归鸟息禅心。磬接星河曙，窗连夏木深。此中能宴坐，何必在云林。	马戴	题静住寺钦用上人房	寺多鉴归磬窗此何	五言律诗
平生闲放久，野鹿许为群。居止邻西岳，轩窗度白云。斋心饭松子，话道接茅君。汉主思清净，休书谏猎文。	马戴	赠杨先辈	平野居轩斋话汉休	五言律诗
同人家鄠杜，相见罢官时。野坐苔生石，荒居菊入篱。听蝉临水久，送鹤背山迟。未拟还城阙，溪僧别有期。	马戴	赠鄠县尉李先辈二首一	同相野荒听送未溪	五言律诗
休官不到阙，求静匪营他。种药唯愁晚，看云肯厌多。渚边逢鹭下，林表伴僧过。闲检仙方试，松花酒自和。	马戴	赠鄠县尉李先辈二首二	休求种看渚林闲松	五言律诗
玉榼酒频倾，论功笑李陵。红缰跑骏马，金镞掣秋鹰。塞迥连天雪，河深彻底冰。谁言提一剑，勤苦事中兴。	马戴	边将	玉论红金塞河谁勤	五言律诗
论文期雨夜，饮酒及芳晨。坐叹百花发，潜惊双鬓新。旧交多得路，别业远仍贫。便欲辞知己，归耕海上春。	马戴	下第别令狐员外	论饮坐潜旧别便归	五言律诗
去觐毗陵日，秋残建业中。莎垂石城古，山阔海门空。灌木寒樯远，层波皓月同。何当复雠校，春集少阳宫。	马戴	送春坊董正字浙右归觐	去秋莎山灌层何春	五言律诗
华堂开翠簟，惜别玉壶深。客去当烦暑，蝉鸣复此心。废城乔木在，古道浊河侵。莫虑西游远，西关绝陇阴。	马戴	酬田卿送西游	华惜客蝉废古莫西	五言律诗
腊景不可犯，从戎难自由。怜君急王事，走马赴边州。岳雪明日观，海云冒营丘。惭无斗酒泻，敢望御重裘。	马戴	雪中送青州薛评事	腊从怜走岳海惭敢	五言律诗
古树何人种，清阴减昔时。莓苔根半露，风雨节偏危。虫蠹心将穴，蝉催叶向衰。樵童不须翦，聊起邵公思。	马戴	路傍树	古清莓风虫蝉樵聊	五言律诗
君马勒金羁，君家贮玉笄。白云登岘首，碧树醉铜鞮。泽广荆州北，山多汉水西。鹿门知不隐，芳草自萋萋。	马戴	寄襄阳王公子	君君白碧泽山鹿芳	五言律诗
石田虞芮接，种树白云阴。穴闭神踪古，河流禹凿深。樵人应满郭，仙鸟几巢林。此会偏相语，曾供雪夜吟。	马戴	集宿姚侍御宅怀永乐宰殷侍	石种穴河樵仙此曾	五言律诗
路岐人不见，尚得记心中。月忆潇湘渚，春生兰杜丛。鸟啼花半落，人散爵方空。所赠诚难荅，泠然一雅风。	马戴	酬刑部姚郎中	路尚月春鸟人所泠	五言律诗
离人非逆旅，有弟谪连州。楚雨沾猿暮，湘云拂雁秋。蒹葭行广泽，星月棹寒流。何处江关鏁，风涛阻客愁。	马戴	送柳秀才往连州看弟	离有楚湘蒹星何风	五言律诗
点点抱离念，旷怀成怨歌。高台试延望，落照在寒波。此地芳草歇，旧山乔木多。悠然暮天际，但见鸟相过。	马戴	晚眺有怀	点旷高落此旧悠但	五言律诗
高高丹桂枝，袅袅女萝衣。密叶浮云过，幽阴暮鸟归。月和风翠动，花落瀑泉飞。欲翦兰为佩，中林露未晞。	马戴	山中兴作	高袅密幽月花欲中	五言律诗
辟书丞相草，招作广陵行。隋柳疏淮岸，汀洲接海城。楚樯经雨泊，烟月隔潮生。谁与同尊俎，鸡鸾集虎营。	马戴	送皇甫协律淮南从事	辟招隋汀楚烟谁鸡	五言律诗
北风吹别思，落月度关河。树隐流沙短，山平近塞多。雁池戎马饮，雕帐戍人过。莫虑行军苦，华夷道正和。	马戴	别灵武令狐校书	北落树山雁雕莫华	五言律诗
主人同露坐，明月在高台。咽咽阴虫叫，萧萧寒雁来。影摇疏木落，魄转曙钟开。幸免丹霞映，清光溢酒杯。	马戴	田氏南楼对月	主明咽萧影魄幸清	五言律诗
门前九陌尘，石上定中身。近放辽天鹤，曾为南岳人。腊高松叶换，雪尽茗芽新。一自传香后，名山愿卜邻。	马戴	送宗密上人	门石近曾腊雪一名	五言律诗
碧草径微断，白云扉晚开。罢琴松韵发，鉴水月光来。宿鸟排花动，樵童浇竹回。与君同露坐，涧石拂青苔。	马戴	春日寻浐川王处士	碧白罢鉴宿樵与涧	五言律诗
玉洞仙何在，炉香客自焚。醮坛围古木，石磬响寒云。曙月孤霞映，悬流峭壁分。心知人世隔，坐与鹤为群。	马戴	宿阳台观	玉炉醮石曙悬心坐	五言律诗
秋光动河汉，耿耿曙难分。堕露垂丛药，残星间薄云。心悬赤城峤，志向紫阳君。雁过海风起，萧萧时独闻。	马戴	中秋夜坐有怀	秋耿堕残心志雁萧	五言律诗
湖里寻君去，樵风往返吹。树喧巢鸟出，路细葑田移。沤苎成鱼网，枯根是酒卮。老年唯自适，生事任群儿。	秦系	题镜湖野老所居	湖樵树路沤枯老生	五言律诗
不饵住云溪，休丹罢药畦。杏花虚结子，石髓任成泥。扫地青牛卧，栽松白鹤栖。共知仙女丽，莫是阮郎妻。	秦系	题女道士居	不休杏石扫栽共莫	五言律诗
真人俄整舃，双鹤屡飞翔。恐入壶中住，须传肘后方。霓裳云气润，石径术苗香。一去何时见，仙家日月长。	秦系	送王道士	真双恐须霓石一仙	五言律诗
却忆天台去，移居海岛空。观寒琪树碧，雪浅石桥通。漱齿飞泉外，餐霞早境中。终期赤城里，披氅与君同。	马戴	送道友入天台山作	却移观雪漱餐终披	五言律诗
谢眺题诗处，危楼压郡城。雨余江水碧，云断雪山明。锦绣来仙境，风光入帝京。恨无青玉案，何以报高情。	王铎	和于兴宗登越王楼诗	谢危雨云锦风恨何	五言律诗
禁署方怀忝，纶闱已再加。暂来西掖路，还整上清槎。恍惚归丹地，深严宿绛霞。幽襟聊自适，闲弄紫薇花。	郑畋	中秋月直禁苑	禁纶暂还恍深幽闲	五言律诗
废刈镜湖田，上书紫阁前。愁人久委地，诗道未闻天。不是烧金手，徒抛钓月船。多惭兄弟意，不敢问林泉。	朱可名	应举日寄兄弟	废上愁诗不徒多不	五言律诗
瑞气绕宫楼，皇居信上游。远冈连圣祚，平地载神州。会合皆重译，潺湲近八流。中兴岂假问，据此自千秋。	薛能	升平词十首一	瑞皇远平会潺中据	五言律诗
寥泬敞延英，朝班立位横。宣传无草动，拜舞有衣声。鸳瓦霜消湿，虫丝日照明。辛勤自不到，遥见似前程。	薛能	升平词十首二	寥朝宣拜鸳虫辛遥	五言律诗
处处是欢心，时康岁已深。不同三尺剑，应似五弦琴。寿笑山犹尽，明嫌日有阴。何当怜一物，亦遣断愁吟。	薛能	升平词十首三	处时不应寿明何亦	五言律诗
曙质绝埃氛，彤庭列禁军。圣颜初对日，龙尾竞缘云。佩响交成韵，帘阴暖带纹。逍遥岂有事，于此咏南薰。	薛能	升平词十首四	曙彤圣龙佩帘逍于	五言律诗
一物至周天，洪纤尽晏然。车书无异俗，甲子并丰年。奇技皆归朴，征夫亦服田。君王故不有，台鼎合韦弦。	薛能	升平词十首五	一洪车甲奇征君台	五言律诗
日日听歌谣，区中尽祝尧。虫蝗初不害，夷狄近全销。史笔惟书瑞，天台绝见妖。因令匹夫志，转欲事清朝。	薛能	升平词十首六	日区虫夷史天因转	五言律诗
品物尽昭苏，神功复帝谟。他时应有寿，当代且无虞。赐历通遐俗，移关入半胡。鹪鹩一何幸，于此寄微躯。	薛能	杂曲歌辞升平乐七	品神他当赐移鹪于	五言律诗
无战复无私，尧时即此时。焚香临极早，待月卷帘迟。端拱干坤内，何言黈纩垂。君看圣明验，只此是神龟。	薛能	杂曲歌辞升平乐八	无尧焚待端何君只	五言律诗
旭日上清穹，明堂坐圣聪。衣裳承瑞气，冠冕盖重瞳。花木经宵露，旌旗入仗风。何期于此地，见说是神工。	薛能	升平词十首九	旭明衣冠花旌何见	五言律诗
五帝三皇主，萧曹魏邴臣。文章惟返朴，戈甲尽生尘。谏纸应无用，朝纲自有伦。升平不可记，所见是闲人。	薛能	升平词十首十	五萧文戈谏朝升所	五言律诗
琴剑事行装，河关出北方。秦音尽河内，魏画自黎阳。野日村苗熟，秋霜馆叶黄。风沙问船处，应得立清漳。	薛能	送冯温往河外	琴河秦魏野秋风应	五言律诗
少载琴书去，须知暂佐军。初程见西岳，尽室渡横汾。元日何州在，枯风宿馆闻。都门送行处，青紫骑纷纷。	薛能	送从兄之太原副使	少须初尽元枯都青	五言律诗
一曲大河声，全家几日行。从容长约夜，差互忽离城。镇北胡沙浅，途中霍岳横。相逢莫已讯，诗雅负雄名。	薛能	送马戴书记之太原	一全从差镇途相诗	五言律诗
榆关到不可，何况出榆关。春草临岐断，边楼带日闲。人归穹帐外，鸟乱废营间。此地堪愁想，霜前作意还。			榆何春边人鸟此霜	五言律诗
边城官尚恶，况乃是羁游。别路应相忆，离亭更少留。黄沙人外阔，飞雪马前稠。甚险穹庐宿，无为过代州。	薛能	送李溟出塞	边况别离黄飞甚无	五言律诗
海日东南出，应开岭上扉。扫坛花入篲，科竹露沾衣。饭后嫌身重，茶中见鸟归。相思爱民者，难说与亲违。	薛能	寄终南隐者	海应扫科饭茶相难	五言律诗
自得高闲性，平生向北栖。月潭云影断，山叶雨声齐。庭树人书匝，栏花鸟坐低。相留永不忘，经宿话丹梯。	薛能	赠隐者	自平月山庭栏相经	五言律诗
花开亦花落，时节暗中迁。无计延春日，可能留少年。小丛初散蝶，高柳即闻蝉。繁艳归何处，满山啼杜鹃。	薛能	惜春	花时无可小高繁满	五言律诗
茫茫驱匹马，归处是荒榛。猿迹破庭雪，鼠踪生甑尘。开门冲网断，扫叶放苔匀。为惜诗情错，应难致此身。	薛能	早春归山中旧居	茫归猿鼠开扫为应	五言律诗
萧条秋雨地，独院阻同群。一夜惊为客，多年不见君。边心生落日，乡思羡归云。更在相思处，子规灯下闻。	薛能	麟中寓居寄蒲中友人	萧独一多边乡更子	五言律诗
一行千里外，几事寸心间。才子贫堪叹，男儿别是闲。黄河淹华岳，白日照潼关。若值乡人问，终军贱不还。	薛能	关中送别	一几才男黄白若终	五言律诗
满魄断埃氛，牵吟并舍闻。一年唯此夜，到晚愿无云。待赏从初出，看行过二分。严城亦已闭，悔不预期君。	薛能	中秋夜寄李溟	满牵一到待看严悔	五言律诗
梦想青山寺，前年住此中。夜堂吹竹雨，春地落花风。旧句师曾见，清斋我亦同。浮生蹇莫问，辛苦未成功。	薛能	赠禅师	梦前夜春旧清浮辛	五言律诗
寒空孤鸟度，落日一僧归。近寺路闻梵，出郊风满衣。步摇瓶浪起，盂戛磬声微。还坐栖禅所，荒山月照扉。	薛能	送禅僧	寒落近出步盂还荒	五言律诗
门前虽有径，绝向世间行。薙草因逢药，移花便得莺。甘贫原是道，苦学不为名。莫怪苍髭晚，无机任世情。	薛能	赠隐者	门绝薙移甘苦莫无	五言律诗
去扫冬林下，闲持未遍经。为山低凿牖，容月广开庭。旧叶云千里，生涯水一瓶。还应觅新句，看雪倚禅扃。	薛能	冬日送僧归吴中旧居	去闲为容旧生还看	五言律诗
八月曾殊选，三星固异仪。祔陵经灞浐，归赗杂华夷。旌去题新谥，宫存鏁素帏。重泉应不恨，生见太平时。	薛能	恭禧皇太后挽歌词三首一	八三祔归旌宫重生	五言律诗
月落娥兼隐，宫空后岂还。衔哀穷地界，亲莅泣天颜。旧住留丹药，新陵在碧山。国人伤莫及，应只咏关关。	薛能	恭禧皇太后挽歌词三首二	月宫衔亲旧新国应	五言律诗
配圣三朝隔，灵仪万姓哀。多年好黄老，旧日荐贤才。道着标彤管，宫闲闭绿苔。平生六衣在，曾着祀高禖。	薛能	恭禧皇太后挽歌词三首三	配灵多旧道宫平曾	五言律诗
无媒甘下飞，君子尚麻衣。岁月终荣在，家园近且归。山光临舜庙，河气隔王畿。甚积汤原思，青青宿麦肥。	薛能	送胡澳下第归蒲津	无君岁家山河甚青	五言律诗
权门多见薄，吾道岂终行。散地徒忧国，良时不在城。花繁春正王，茶美梦初惊。赖有兹文在，犹堪畅此生。	薛能	春日闲居	权吾散良花茶赖犹	五言律诗
几世瞢农桑，凶年竟失乡。朽关生湿菌，倾屋照斜阳。雨水淹残臼，葵花压倒墙。明时岂致此，应自负苍苍。	薛能	题逃户	几凶朽倾雨葵明应	五言律诗
傍舍虫声满，残秋宿雨村。远劳才子骑，光顾野人门。败叶盘空蔓，雕丛露暗根。相携未尽语，川月照黄昏。	薛能	郊居荅客	傍残远光败雕相川	五言律诗
绿草闭闲院，悄然花正开。新年人未去，戊日燕还来。雨地残枯沫，灯窗积旧煤。归田语不忘，樗散料非才。	薛能	早春归山中旧居	绿悄新戊雨灯归樗	五言律诗
一榜尽精选，此身犹陆沉。自无功谠分，敢抱怨尤心。暖陌开花气，春居闭日阴。相知岂不有，知浅未知深。	薛能	下第后春日长安寓居三首	一此自敢暖春相知	五言律诗
暂屈固何恨，所忧无此时。隔年空仰望，临日又参差。劳力且成病，壮心能不衰。犹将琢磨意，更欲候宗师。	薛能	下第后春日长安寓居三首	暂所隔临劳壮犹更	五言律诗
关东归不得，岂是爱他乡。草碧余花落，春闲白日长。全家期圣泽，半路敢农桑。独立应无侣，浮生欲自伤。	薛能	下第后春日长安寓居三首	关岂草春全半独浮	五言律诗
疏拙自沉昏，长安岂是村。春非闲客事，花在五侯门。道僻惟忧祸，诗深不敢论。扬雄若有荐，君圣合承恩。	薛能	春早选寓长安二首一	疏长春花道诗扬君	五言律诗
旧论已浮海，此心犹滞秦。上僚如报国，公道岂无人。岩隐悬溪瀑，城居入榻尘。渔舟即拟去，不待晚年身。	薛能	春早选寓长安二首二	旧此上公岩城渔不	五言律诗
长安那不住，西笑又东行。若以贫无计，何因事有成。云峰天外出，江色草中明。谩忝相于分，吾言世甚轻。	薛能	送进士许棠下第东归	长西若何云江谩吾	五言律诗
孤岛如江上，诗家犹闭门。一池分倒影，空舸系荒根。烟湿高吟石，云生偶坐痕。登临有新句，公退与谁论。	薛能	咏岛	孤诗一空烟云登公	五言律诗
幕府尽平蛮，客留戎阃间。急流霜夹水，轻霭日连山。设醴徒惭楚，为郎未姓颜。斯文苦不胜，会拟老民间。	薛能	冬日写怀	幕客急轻设为斯会	五言律诗
贵宅登临地，春来见物华。远江桥外色，繁杏竹边花。戍客烽楼迥，文君酒幔斜。新题好不极，珠府未穷奢。	薛能	和杨中丞早春即事	贵春远繁戍文新珠	五言律诗
一战便抽兵，蛮孤吉浪平。通连无旧穴，要害有新城。昼卒烽前寝，春农界上耕。高楼一拟望，新雨剑南清。	薛能	闻官军破吉浪戎小而固虑史	一蛮通要昼春高新	五言律诗
泸水断嚣氛，妖巢已自焚。汉江无敌国，蛮物在回军。越雟通游国，苴咩闭聚蚊。空余罗凤曲，哀思满边云。	薛能	闻官军破吉浪戎小而固虑史	泸妖汉蛮越苴空哀	五言律诗
流落伤寒食，登临望岁华。村球高过索，坟树绿和花。晋聚应搜火，秦喧定走车。谁知恨榆柳，风景似吾家。	薛能	寒食有怀	流登村坟晋秦谁风	五言律诗
溪边人浣纱，楼下海棠花。极望虽怀土，多情拟置家。前山应象外，此地已天涯。未有销忧赋，梁王礼欲奢。	薛能	绵楼	溪楼极多前此未梁	五言律诗
丈室久多病，小园晴独游。鸣蛩孤烛雨，啅雀一篱秋。圣主恩难谢，生灵志亦忧。他年谁识我，心迹在徐州。	薛能	雕堂	丈小鸣啅圣生他心	五言律诗
温燠坐相侵，罗襦一水沉。拜深知有意，令背不无心。近住应名玉，前生约姓阴。东山期已定，相许便抽簪。	薛能	赠歌人	温罗拜令近前东相	五言律诗
何事尽参差，惜哉吾子诗。日令销此道，天亦负明时。有路当重振，无门即不知。何当见尧日，相与啜浇漓。	薛能	寄唁张乔喻坦之	何惜日天有无何相	五言律诗
尽日行方到，何年独此林。客归惟鹤伴，人少似师心。坐石落松子，禅床摇竹阴。山灵怕惊定，不遣夜猿吟。	薛能	赠僧	尽何客人坐禅山不	五言律诗
长安千万蹊，迷者自多迷。直性身难达，良时日易低。环檐消旧雪，晴气满春泥。那得同君去，逢峰苦爱齐。	薛能	寄李频	长迷直良环晴那逢	五言律诗
繁总近何如，君才必有余。身欢步兵酒，吏写鲁连书。坐默闻鼙吹，庭班见雪初。沉碑若果去，一为访邻居。	薛能	赠苗端公二首一	繁君身吏坐庭沉一	五言律诗
至老不相疏，斯言不是虚。两心宜一体，同舍又邻居。晓角秋砧外，清云白月初。从军何有用，未造鲁连书。	薛能	赠苗端公二首二	至斯两同晓清从未	五言律诗
三峡与三壕，门阑梦去劳。细冰和洛水，初雪洒嵩高。大雅何由接，微荣亦已逃。寒窗不可寐，风地叶萧骚。	薛能	寄河南郑侍郎	三门细初大微寒风	五言律诗
相逢听一吟，惟我不降心。在世忧何事，前生得至音。蒲多南去远，汾尽北游深。为宿关亭日，苍苍晓欲临。	薛能	送刘驾归京	相惟在前蒲汾为苍	五言律诗
亭午四邻睡，院中唯鸟鸣。当门塞鸿去，欹枕世人情。地燥苍苔裂，天凉晚月生。归家岂不愿，辛苦未知名。	薛能	夏日寺中有怀	亭院当欹地天归辛	五言律诗
日日闲车马，谁来访此身。一门兼鹤静，四院与僧邻。雨室墙穿溜，风窗笔染尘。空余气长在，天子用平人。	薛能	夏日蒲津寺居二首一	日谁一四雨风空天	五言律诗
故国有如梦，省来长远游。清晨起闲院，疏雨似深秋。宿寝书棱叠，行吟杖迹稠。天晴岂能出，春暖未更裘。	薛能	夏日蒲津寺居二首二	故省清疏宿行天春	五言律诗
此地潜龙寺，何基即帝台。细花庭树荫，清气殿门开。长老多相识，旬休暂一来。空空亦拟解，干进幸无媒。	薛能	北都题崇福寺	此何细清长旬空干	五言律诗
高户列禅房，松门到上方。像开只树岭，人施蜀城香。地遍磷磷石，江移孑孑樯。林僧语不尽，身役事梁王。	薛能	题龙兴寺	高松像人地江林身	五言律诗
貔虎直沙壖，严更护早眠。簇霜孤驿树，落日下江船。暂去非吴起，终休爱鲁连。平羌无一术，候吏莫加笾。	薛能	舟行至平羌	貔严簇落暂终平候	五言律诗
一阁见一郡，乱流仍乱山。未能终日住，尤爱暂时闲。唱棹吴门去，啼林杜宇还。高僧不可羡，西景掩禅关。	薛能	题开元寺阁	一乱未尤唱啼高西	五言律诗
像阁与山齐，何人致石梯。万烟生聚落，一崦露招提。斋月人来上，残阳鸽去栖。从边亦已极，烽火是沉黎。	薛能	凌云寺	像何万一斋残从烽	五言律诗
三面接渔樵，前门向郡桥。岸沙崩橘树，山径入茶苗。夜拥军烟合，春浮妓舸邀。此心无与醉，花影莫相烧。	薛能	石堂溪	三前岸山夜春此花	五言律诗
高槛起边愁，荔枝谁致楼。会须教匠坼，不欲见蛮陬。树痹无春影，天连觉汉流。仲宣如可拟，即此是荆州。	薛能	荔枝楼	高荔会不树天仲即	五言律诗
古迹是何王，平身入石房。远村通后径，一郡隔前冈。昼静唯禅客，春来有女郎。独醒回不得，无事可焚香。	薛能	圣冈	古平远一昼春独无	五言律诗
幽拙未谋身，无端患不均。盗憎犹念物，花尽不知春。井邑常多弊，江山岂有神。犍为何处在，一拟吊埋轮。	薛能	春日寓怀	幽无盗花井江犍一	五言律诗
条绿似垂缨，离筵日照轻。向人虽有态，伤我为无情。桥远孤临水，墙低半出营。天津曾此见，亦是怆行行。	薛能	江柳	条离向伤桥墙天亦	五言律诗
巨柏与山高，玄门静有猱。春风开野杏，落日照江涛。白璧心难说，青云世未遭。天涯望不极，谁识咏离骚。	薛能	平盖观	巨玄春落白青天谁	五言律诗
久客孤舟上，天涯漱晓津。野芳桤似柳，江霁雪和春。吏叫能惊鹭，官粗实害身。何当穷蜀境，却忆滞游人。	薛能	春霁	久天野江吏官何却	五言律诗
云密露晨晖，西园独掩扉。雨新临断火，春冷着单衣。榆荚奔风健，兰芽负土肥。交亲不是变，自作寄书稀。	薛能	春居即事	云西雨春榆兰交自	五言律诗
孤蹇复飘零，天涯若堕萤。东风吹痼疾，暖日极青冥。蚕市归农醉，渔舟钓客醒。论邦苦不早，祗此负王庭。	薛能	边城寓题	孤天东暖蚕渔论祗	五言律诗
归兴乍离边，兰桡复锦川。斫春槎枿树，消雪土膏田。岸暖寻新菜，舟寒着旧绵。临邛若个是，欲向酒家眠。	薛能	春日江居寓怀	归兰斫消岸舟临欲	五言律诗
行止象分符，监州是戏儒。管排蛮户远，出箐鸟巢孤。北向秦何在，南来蜀已无。怀沙悔不及，只有便乘桴。	薛能	边城作	行监管出北南怀只	五言律诗
茶兴复诗心，一瓯还一吟。压春甘蔗冷，喧雨荔枝深。骤去无遗恨，幽栖已遍寻。峨眉不可到，高处望千岑。	薛能	留题	茶一压喧骤幽峨高	五言律诗
尽日绕盘飧，归舟向蜀门。雨干杨柳渡，山热杏花村。净镜空山晓，孤灯极浦昏。边城不是意，回首未终恩。	薛能	春日北归舟中有怀	尽归雨山净孤边回	五言律诗
劳我是犍为，南征又北移。唯闻杜鹃夜，不见海棠时。在暗曾无负，含灵合有知。州人若爱树，莫损召南诗。	薛能	初发嘉州寓题	劳南唯不在含州莫	五言律诗
尽室遍相将，中方上下方。夜深楠树远，春气陌林香。圣迹留岩险，灵灯出混茫。何因将慧剑，割爱事空王。	薛能	三学山开照寺	尽中夜春圣灵何割	五言律诗
高龛险欲催，百尺洞门开。白日仙何在，清风客暂来。临崖松直上，避石水低回。贾掾曾空去，题诗岂易哉。	薛能	通仙洞	高百白清临避贾题	五言律诗
贾子命堪悲，唐人独解诗。左迁今已矣，清绝更无之。毕竟吾犹许，商量众莫疑。嘉陵四十字，一一是天资。	薛能	嘉陵驿见贾岛旧题	贾唐左清毕商嘉一	五言律诗
尽室可招魂，蛮余出蜀门。雹凉随雨气，江热傍山根。蚕月缲丝路，农时碌碡村。干将磨欲尽，无位可酬恩。	薛能	嘉陵驿	尽蛮雹江蚕农干无	五言律诗
千寻万仞峰，灵宝号何从。盛立同吾道，贪程阻圣踪。岭奇应有药，壁峭尽无松。那得休于是，蹉跎亦卧龙。	薛能	分水岭望灵宝峰	千灵盛贪岭壁那蹉	五言律诗
竹少竹更重，碧鲜疆更名。有栏常凭立，无径独穿行。夕月阴何乱，春风叶尽轻。已闻图画客，兼写薛先生。	薛能	碧鲜亭春题竹	竹碧有无夕春已兼	五言律诗
盘迳入依依，旋惊幽鸟飞。寻多苔色古，踏碎箨声微。鞭节横妨户，枝梢动拂衣。前溪闻到处，应接钓鱼矶。			盘旋寻踏鞭枝前应	五言律诗
戛戛复差差，一丛千万枝。格如僧住处，栽得吏闲时。笋自厅中出，根从府外移。从军无宿例，空想夜风吹。	薛能	使院栽苇	戛一格栽笋根从空	五言律诗
不见上庭树，日高声忽吟。他人岂无耳，远客自关心。暂落还因雨，横飞亦向林。分明去年意，从此渐闻砧。	薛能	早蝉	不日他远暂横分从	五言律诗
半夜觉松雨，照书灯悄然。河声才淅沥，旧业近潺湲。坐滴寒更尽，吟惊宿鹤迁。相思不相见，日短复愁牵。	薛能	秋晚送无可上人	半照河旧坐吟相日	五言律诗
瓶钵镇随腰，怡然处寂寥。门禅从北祖，僧格似南朝。性近徒相许，缘多愧未销。何传能法慧，此岸要津桥。	薛能	赠源寂禅师	瓶怡门僧性缘何此	五言律诗
嗜欲本无性，此生长在禅。九州空有路，一室独多年。鸣磬微尘落，移瓶湿地圆。相寻偶同宿，星月坐忘眠。	薛能	赠禅师	嗜此九一鸣移相星	五言律诗
帝里欲何待，人间无阙遗。不能安旧隐，都属扰明时。违理须齐辱，雄图岂借知。纵横悉已悮，斯语是吾师。	薛能	夏日青龙寺寻僧二首一	帝人不都违雄纵斯	五言律诗
得官殊未喜，失计是忘愁。不是无心速，焉能有自由。凉风盈夏扇，蜀茗半形瓯。笑向权门客，应难见道流。	薛能	夏日青龙寺寻僧二首二	得失不焉凉蜀笑应	五言律诗
风雨禅思外，应残木槿花。何年别乡土，一衲代袈裟。日气侵瓶暖，雷声动枕斜。还当扫楼影，天晚自煎茶。	薛能	寄题巨源禅师	风应何一日雷还天	五言律诗
何处发天涯，风雷一道赊。去声随地急，残势傍楼斜。透树垂红叶，沾尘带落花。潇湘无限思，闲看下蒹葭。	薛能	夏雨	何风去残透沾潇闲	五言律诗
初宵门未掩，独坐对霜空。极目故乡月，满溪寒草风。樵声当岭上，僧语在云中。正恨归期晚，萧萧闻塞鸿。	薛能	秋夜山中述事	初独极满樵僧正萧	五言律诗
通咽远华樽，泛觞名自君。净看筹见影，轻动酒生纹。细滴随杯落，来声就浦分。便应半酣后，清冷漱兼云。	薛能	泛觞池	通泛净轻细来便清	五言律诗
晓来庭户外，草树似依依。一夜东风起，万山春色归。冰消泉派动，日暖露珠晞。已酝看花酒，娇莺莫预飞。	刘威	早春	晓草一万冰日已娇	五言律诗
花飞惜不得，年长更堪悲。春尽有归日，老来无去时。风前千片雪，镜里数茎丝。肠断青山暮，独攀杨柳枝。	刘威	伤春感怀	花年春老风镜肠独	五言律诗
三年皆一闰，此闰胜常时。莫怪花开晚，都缘春尽迟。节分炎气近，律应蕙风移。梦得成胡蝶，芳菲幸不遗。	刘威	闰三月	三此莫都节律梦芳	五言律诗
危亭秋尚早，野思已无穷。竹叶一尊酒，荷香四座风。晓烟孤屿外，归鸟夕阳中。渐爱湖光冷，移舟月满空。	刘威	早秋游湖上亭	危野竹荷晓归渐移	五言律诗
竹屋清江上，风烟四五家。水园分芰叶，邻界认芦花。雨到鱼翻浪，洲回鸟傍沙。月明何处去，片片席帆斜。	刘威	宿渔家	竹风水邻雨洲月片	五言律诗
金威生止水，爽气遍遥空。草色萧条路，槐花零落风。夜来万里月，觉后一声鸿。莫问前程事，飒然沙上蓬。	刘威	旅中早秋	金爽草槐夜觉莫飒	五言律诗
求归方有计，惜别更堪愁。上马江城暮，出郊山戍秋。暗销何限事，白尽去年头。莫怪频惆怅，异乡难再游。	刘威	早秋西归有怀	求惜上出暗白莫异	五言律诗
寒窗危竹枕，月过半床阴。嫩叶不归梦，晴虫成苦吟。酒无通夜力，事满五更心。寂寞谁相似，残灯与素琴。	刘威	冬夜旅怀	寒月嫩晴酒事寂残	五言律诗
萧萧陇水侧，落日客愁中。古塞一声笛，长沙千里风。鸟无栖息处，人爱战争功。数夜城头月，弯弯如引弓。	刘威	塞上作	萧落古长鸟人数弯	五言律诗
征车日已远，物候尚凄凄。风叶青桐落，露花红槿低。心随秦国远，梦到楚山迷。却恨衔芦雁，秋飞不向西。	刘威	秋日寄陈景孚秀才	征物风露心梦却秋	五言律诗
北风吹别思，杳杳度云山。满望是归处，一生犹未闲。知音方见誉，浮宦久相关。空有心如月，同居千里还。	刘威	冬日送友人西归	北杳满一知浮空同	五言律诗
泐潭形胜地，祖塔在云湄。浩劫有穷日，真风无坠时。岁华空自老，消息竟谁知。到此轻尘虑，功名自可遗。	裴休	题泐潭	泐祖浩真岁消到功	五言律诗
桂檝木兰舟，枫江竹箭流。故人从此去，望远不胜愁。落日低帆影，归风引棹讴。思君折杨柳，泪尽武昌楼。	郑颢	扬州送人	桂枫故望落归思泪	五言律诗
酒熟人须饮，春还鬓已秋。愿逢千日醉，得逭百年愁。卒卒周姬旦，栖栖鲁孔丘。平生能几日，不及且遨游。	郑颢	置酒	酒春愿得卒栖平不	五言律诗
营营孤思通，寂寂长门夜。妾妒亦知非，君恩那不借。携琴就玉阶，调悲声未谐。将心寄明月，流影入君怀。	刘皋	长门怨	营寂妾君携调将流	五言律诗
曾入桃溪路，仙源信少双。洞霞飘素练，藓壁画阴窗。古木愁撑月，危峰欲堕江。自吟空向寂，谁共倒秋缸。	李质	宿日观东房诗	曾仙洞藓古危自谁	五言律诗
北鸟飞不到，南人谁去游。天涯浮瘴水，岭外向潘州。草木春秋暮，猿猱日夜愁。定知迁客泪，应只对君流。	李明远	送韦觐谪潘州	北南天岭草猿定应	五言律诗
疏茎秋拥翠，幽艳夕添红。有月长灯在，无烟烬火同。香浓初受露，势庳不知风。应笑金台上，先随晓漏终。	卢溵	金灯	疏幽有无香势应先	五言律诗
巴西西北楼，堪望亦堪愁。山乱江回远，川清树欲秋。晴明中雪岭，烟霭下渔舟。写寄朝天客，知余恨独游。	于兴宗	夏杪登越王楼临涪江望雪山	巴堪山川晴烟写知	五言律诗
巴江与雪山，井邑共回环。图写丹青内，分明烟霭间。移君名郡兴，助我小斋闲。日想登临处，高踪不可攀。	李朋	奉酬绵州中丞以江山小图远	巴井图分移助日高	五言律诗
早年登此楼，退想不胜愁。地远二千里，时将四十秋。邅迍多失路，华皓任虚舟。诗酒虽堪使，何因得共游。	李续	和绵州于中丞登越王楼见寄	早退地时邅华诗何	五言律诗
珍重巴西守，殷勤寄远情。剑峰当户碧，诗韵满楼清。日照涪川阔，烟笼雪峤明。征黄看即及，莫叹滞江城。	李汶濡	和绵州于中丞登越王楼作	珍殷剑诗日烟征莫	五言律诗
志乖多感物，临眺更增愁。暑候虽云夏，江声已似秋。雪遥难辨木，村近好维舟。莫恨归朝晚，朝簪拟胜游。	田章	和于中丞夏杪登越王楼望雪	志临暑江雪村莫朝	五言律诗
左绵江上楼，五马此销愁。暑退千山雪，风来万木秋。邅回犹刺郡，系滞似维舟。即有征黄日，名川莫厌游。	薛蒙	和绵州于中丞登越王楼作	左五暑风邅系即名	五言律诗
长听巴西事，看图胜所闻。江楼明返照，雪岭乱晴云。景象诗情在，幽奇笔迹分。使君徒说好，不祗怨离群。	李邺	和绵州于中丞登越王楼作	长看江雪景幽使不	五言律诗
楼因藩邸号，川势似依楼。显敞含清暑，岚光入素秋。山宜姑射貌，江泛李膺舟。郢曲思朋执，轻纱画胜游。	于瓌	和绵州于中丞登越王楼作二	楼川显岚山江郢轻	五言律诗
极目郡城楼，浮云拂槛愁。政成多暇日，诗思动先秋。远霁千岩雪，随波一叶舟。昔曾窥粉绘，今愿许陪游。	于瓌	和绵州于中丞登越王楼作二	极浮政诗远随昔今	五言律诗
隔政代君侯，多惭迹令猷。山光来户牖，江鸟满汀洲。雅韵征朝客，清词写郡楼。至今谣未已，注意在洋州。	刘璐	洋州于中丞顷牧左绵题诗越	隔多山江雅清至注	五言律诗
残花何处藏，尽在牡丹房。嫩蘂包金粉，重葩结绣囊。云凝巫峡梦，帘闭景阳妆。应恨年华促，迟迟待日长。	韩琮	牡丹	残尽嫩重云帘应迟	五言律诗
的的堕芊苍，茫茫不记年。几逢疑虎将，应逐犯牛仙。择地依兰畹，题诗间锦钱。何时成五色，却上女娲天。	韩琮	兴平县野中得落星石移置县	的茫几应择题何却	五言律诗
雪霜知劲质，今古占嘉名。断砌盘根远，疏林偃盖清。鹤栖何代色，僧老四时声。郁郁心弥久，烟高万井生。	陆肱	松	雪今断疏鹤僧郁烟	五言律诗
书屋倚麒麟，不同牛马路。床头万卷书，溪上五龙渡。井汲冽寒泉，桂花香玉露。茅檐无外物，只见青云护。	莫宣卿	荅问读书居	书不床溪井桂茅只	五言律诗
新正圆月夜，尤重看灯时。累塔嫌沙细，成文讶笔迟。归牛疑燧落，过雁悮书迟。生惜兰膏烬，还为隔岁期。	韦蟾	上元三首一	新尤累成归过生还	五言律诗
举烛光才起，挥毫势竞分。点时惊坠石，挑处接崩云。辞异秦丞相，铭非窦冠军。唯愁残焰落，逢玉亦俱焚。	韦蟾	上元三首二	举挥点挑辞铭唯逢	五言律诗
多宝神光动，生金瑞色浮。照人低入郭，伴月夜当楼。熏穴应无取，焚林固有求。夜阑陪玉帐，不见九枝留。	韦蟾	上元三首三	多生照伴熏焚夜不	五言律诗
高树临溪艳，低枝隔竹繁。何须是桃李，然后欲忘言。拟折魂先断，须看眼更昏。谁知南陌草，却解望王孙。	韦蟾	梅	高低何然拟须谁却	五言律诗
白衣方外人，高闲溪中鹤。无心恋稻粱，但以林泉乐。赤霄终得意，天池俟飞跃。岁晏入帝乡，期君在寥廓。	李群玉	赠方处士	白高无但赤天岁期	五言律诗
春情不可状，艳艳令人醉。暮水绿杨愁，深窗落花思。吴宫新暖日，海燕双飞至。秋思逐烟光，空蒙满天地。	李群玉	感春	春艳暮深吴海秋空	五言律诗
抱琴出南楼，气爽浮云灭。松风吹天箫，竹路踏碎月。后山鹤唳定，前浦荷香发。境寂良夜深，了与人间别。	李群玉	山中秋夕	抱气松竹后前境了	五言律诗
晓发潺湲亭，夜宿潺湲水。风篁扫石濑，琴声九十里。光奔觉来眼，寒落梦中耳。曾向三峡行，巴江亦如此。	李群玉	卢溪道中	晓夜风琴光寒曾巴	五言律诗
凉风西海来，直渡洞庭水。翛翛木叶下，白浪连天起。蘅兰委皓雪，百草一时死。摧残负志人，感叹何穷已。	李群玉	湖中古愁三首一	凉直翛白蘅百摧感	五言律诗
昔我睹云梦，穷秋经汨罗。灵均竟不返，怨气成微波。奠桂开古祠，朦胧入幽萝。落日潇湘上，凄凉吟九歌。	李群玉	湖中古愁三首二	昔穷灵怨奠朦落凄	五言律诗
南云哭重华，水死悲二女。天边九点黛，白骨迷处所。朦胧波上瑟，清夜降北渚。万古一双魂，飘飘在烟雨。	李群玉	湖中古愁三首三	南水天白朦清万飘	五言律诗
子云吞白凤，遂吐太玄书。幽微十万字，枝叶何扶疏。婉娈猛虎口，甘言累其初。一睹美新作，斯瑕安可除。	李群玉	感兴四首一	子遂幽枝婉甘一斯	五言律诗
昔窃不死药，奔空有嫦娥。盈盈天上艳，孤洁栖金波。织女了无语，长宵隔银河。轧轧挥素手，几时停玉梭。	李群玉	感兴四首二	昔奔盈孤织长轧几	五言律诗
洞房三五夕，金釭凝焰灭。美人抱云和，斜倚纱窗月。沉吟想幽梦，闺思深不说。弦冷玉指寒，含颦待明发。	李群玉	感兴四首三	洞金美斜沉闺弦含	五言律诗
朔雁衔边秋，寒声落燕代。先惊愁人耳，颜发潜消改。凝云蔽洛浦，梦寐劳光彩。天边无书来，相思泪成海。	李群玉	感兴四首四	朔寒先颜凝梦天相	五言律诗
东吴有赋客，愿识阳台仙。彩毫飞白云，不减郢中篇。楚水五月浪，轻舟入暮烟。巫云多感梦，桂檝早回旋。	李群玉	送友人之峡	东愿彩不楚轻巫桂	五言律诗
八月白露浓，芙蓉抱香死。红枯金粉堕，寥落寒塘水。西风团叶下，叠縠参差起。不见棹歌人，空垂绿房子。	李群玉	伤思	八芙红寥西叠不空	五言律诗
江上青莲宫，人间蓬莱岛。烟霞与波浪，隐暎楼台好。潮门梵音静，海日天光早。愿与灵鹫人，吟经此终老。	李群玉	法华微上人盛话金山境胜旧	江人烟隐潮海愿吟	五言律诗
四月桑半枝，吴蚕初弄丝。江行好风日，燕舞轻波时。去事旋成梦，来欢难预期。唯凭东流水，日夜寄相思。	李群玉	洞庭入澧江寄巴丘故人	四吴江燕去来唯日	五言律诗
南国有佳人，轻盈绿腰舞。华筵九秋暮，飞袂拂云雨。翩如兰苕翠，婉如游龙举。越艳罢前溪，吴姬停白纻。	李群玉	长沙九日登东楼观舞一	南轻华飞翩婉越吴	五言律诗
慢态不能穷，繁姿曲向终。低回莲破浪，凌乱雪萦风。坠珥时流盻，修裾欲溯空。唯愁捉不住，飞去逐惊鸿。	李群玉	长沙九日登东楼观舞二	慢繁低凌坠修唯飞	五言律诗
孤鹤长松颠，独宿万岩雨。龙湫在石脚，引袂时一取。惊风折乔木，飞焰猎窗户。半夜霹雳声，高斋有人语。	李群玉	宿鸟远峡化台遇风雨	孤独龙引惊飞半高	五言律诗
不觉春物老，块然湖上楼。云沙鹧鸪思，风日沅湘愁。去翼灭云梦，来帆指昭丘。所嗟芳桂晚，寂寞对汀洲。	李群玉	岳阳春晚	不块云风去来所寂	五言律诗
汉阳抱青山，飞楼暎湘渚。白云蔽黄鹤，绿树藏鹦鹉。凭高送春目，流恨伤千古。遐思祢衡才，令人怨黄祖。	李群玉	汉阳春晚	汉飞白绿凭流遐令	五言律诗
回雪舞萦盈，萦盈若回雪。腰支一把玉，秪恐风吹折。如能买一笑，满斗量明月。安得金莲花，步步承罗袜。	李群玉	赠回雪	回萦腰秪如满安步	五言律诗
楚国傲名客，九州遍芳声。白衣谢簪绂，云卧重岩扃。长波飞素舸，五月下南溟。大笑相逢日，天边作酒星。	李群玉	广州重别方处士之封川一	楚九白云长五大天	五言律诗
七年一云雨，常恨辉容隔。天末又分襟，离忧鬓堪白。顾回凌潮檝，且着登山屐。共期罗浮秋，与子醉海色。	李群玉	广州重别方处士之封川二	七常天离顾且共与	五言律诗
尘愁老来颜，久与江山隔。逍遥澄湖上，洗眼见秋色。凉波弄轻棹，湖月生远碧。未减遥客情，西望杳何极。	李群玉	洞庭遇秋	尘久逍洗凉湖未西	五言律诗
田田八九叶，散点绿池初。嫩碧才平水，圆阴已蔽鱼。浮萍遮不合，弱荇绕犹疏。半在春波底，芳心卷未舒。	李群玉	新荷	田散嫩圆浮弱半芳	五言律诗
滟滟流光浅，娟娟泛露轻。云间龙爪落，帘上玉钩明。桂树枝犹小，仙人影未成。欲为千里别，倚幌独含情。	李群玉	初月二首一	滟娟云帘桂仙欲倚	五言律诗
古岸陶为器，高林尽一焚。焰红湘浦口，烟浊洞庭云。迥野煤飞乱，遥空爆响闻。地形穿凿势，恐到祝融坟。	李群玉	石潴	古高焰烟迥遥地恐	五言律诗
滩恶黄牛吼，城孤白帝秋。水寒巴字急，歌迥竹枝愁。树暗荆王馆，云昏蜀客舟。瑶姬不可见，行雨在高丘。	李群玉	云安	滩城水歌树云瑶行	五言律诗
伯业随流水，寒芜上古城。长空横海色，断岸落潮声。八极悲扶拄，五湖来止倾。东南天子气，扫地入函京。	李群玉	石头城	伯寒长断八五东扫	五言律诗
楚色笼青草，秋风洗洞庭。夕霏生水寺，初月尽云汀。棹响来空阔，渔歌发杳冥。欲浮阑下艇，一到斗牛星。	李群玉	湖阔	楚秋夕初棹渔欲一	五言律诗
瑶台烟雾外，一去不回心。清海蓬壶远，秋风碧落深。堕翎留片雪，雅操入孤琴。岂是笼中物，云萝莫更寻。	李群玉	失鹤	瑶一清秋堕雅岂云	五言律诗
月华临霁雪，皓彩射貂裘。桂酒寒无醉，银笙冻不流。怀哉梁苑客，思作剡溪游。竟夕吟琼树，川途恨阻修。	李群玉	腊夜雪霁月彩交光开阁临轩	月皓桂银怀思竟川	五言律诗
岩嶂随高步，琴尊奉胜游。金风吹绿簟，湘水入朱楼。朗抱云开月，高情鹤见秋。登临多暇日，非为赋消忧。	李群玉	长沙陪裴大夫登北楼	岩琴金湘朗高登非	五言律诗
五仙骑五羊，何代降兹乡。涧有尧年韭，山余禹日粮。楼台笼海色，草树发天香。浩啸波光里，浮溟兴甚长。	李群玉	登蒲涧寺后二岩三首一	五何涧山楼草浩浮	五言律诗
行尽崎岖路，惊从汗漫游。青天豁眼快，碧海醒心秋。便欲寻河汉，因之犯斗牛。九霄身自致，何必遇浮丘。	李群玉	登蒲涧寺后二岩三首二	行惊青碧便因九何	五言律诗
南溟吞越绝，极望碧鸿蒙。龙渡潮声里，雷喧雨气中。赵佗丘垅灭，马援鼓鼙空。遐想鱼鹏化，开襟九万风。	李群玉	登蒲涧寺后二岩三首三	南极龙雷赵马遐开	五言律诗
木落波浪动，南飞闻夜鸿。参差天汉雾，嘹唳月明风。野水莲茎折，寒泥稻穗空。无令一行侣，相失五湖中。	李群玉	早鸿	木南参嘹野寒无相	五言律诗
摇落江天里，飘零倚客舟。短篇才遣闷，小酿不供愁。沙雨潮痕细，林风月影稠。书空闲度日，深拥破貂裘。	李群玉	旅泊	摇飘短小沙林书深	五言律诗
处俗常如病，看花亦似秋。若无时复酒，宁遣镇长愁。渐觉身非我，都迷蝶与周。何烦五色药，尊下即丹丘。	李群玉	半醉	处看若宁渐都何尊	五言律诗
筠桂晚萧疏，任人嘲宰予。鸟惊林下梦，风展枕前书。正作庄生蝶，谁知惠子鱼。人间无乐事，直拟到华胥。	李群玉	昼寐	筠任鸟风正谁人直	五言律诗
露冷芳意尽，稀疏空碧荷。残香随暮雨，枯蘂堕寒波。楚客罢奇服，吴姬停棹歌。涉江无可寄，幽恨竟如何。	李群玉	晚莲	露稀残枯楚吴涉幽	五言律诗
本乏烟霞志，那随鸳鹭游。一枝仍未定，数粒欲何求。溟涨道途远，荆吴云雪愁。会登梅岭翠，南翥入炎洲。	李群玉	将之番禺留别湖南府幕	本那一数溟荆会南	五言律诗
大雅无忧怨，宵民有爱憎。鲁侯天不遇，臧氏尔何能。惨惨心如虺，营营舌似蝇。谁于销骨地，一鉴玉壶冰。	李群玉	宵民	大宵鲁臧惨营谁一	五言律诗
吾道成微哂，时情付绝言。凤兮衰已尽，犬也吠何繁。轻重忧衡曲，妍媸虑镜昏。方忻耳目净，谁到翟公门。	李群玉	吾道	吾时凤犬轻妍方谁	五言律诗
静谈云鹤趣，高会两三贤。酒思弹琴夜，茶芳向火天。兔裘堆膝暖，鸠杖倚床偏。各厌池笼窄，相看意浩然。	李群玉	与三山人夜话	静高酒茶兔鸠各相	五言律诗
拨火垂帘夕，将暄向冷天。闷斟壶酒暖，愁听雨声眠。处世心悠尔，干时思索然。春光看已半，明日又藏烟。	李群玉	春寒	拨将闷愁处干春明	五言律诗
别筵欲尽秋，一醉海西楼。夜雨寒潮水，孤灯万里舟。酒飞鹦鹉重，歌送鹧鸪愁。惆怅三年客，难期此处游。	李群玉	广江驿饯筵留别	别一夜孤酒歌惆难	五言律诗
九江寒露夕，微浪北风生。浦屿渔人火，蒹葭凫雁声。颓云晦庐岳，微鼓辨湓城。远忆天边弟，曾从此路行。	李群玉	桑落洲	九微浦蒹颓微远曾	五言律诗
且咏闲居赋，飞翔去未能。春风花屿酒，秋雨竹溪灯。世路变陵谷，时情验友朋。达生书一卷，名利付春冰。	李群玉	杜门	且飞春秋世时达名	五言律诗
潇洒二白鹤，对之高兴清。寒溪侣云水，朱阁伴琴笙。顾慕稻粱惠，超遥江海情。应携帝乡去，仙阙看飞鸣。	李群玉	池州封员外郡斋双鹤丹顶霜	潇对寒朱顾超应仙	五言律诗
云卧竟不起，少微空陨光。唯应孔北海，为立郑公乡。旧馆苔藓合，幽斋松菊荒。空余书带草，日日上阶长。	李群玉	经费拾遗所居呈封员外	云少唯为旧幽空日	五言律诗
紫府静沉沉，松轩思别琴。水流宁有意，云泛本无心。锦洞桃花远，青山竹叶深。不因时卖药，何路更相寻。	李群玉	送秦炼师	紫松水云锦青不何	五言律诗
不须留薏苡，重遣世人疑。瘴染面如蘖，愁熏头似丝。黄梅住雨外，青草过湖时。今日开汤网，冥飞亦未迟。	李群玉	湘阴县送迁客北归	不重瘴愁黄青今冥	五言律诗
玉醴浮金菊，云亭敞玳筵。晴山低画浦，斜雁远书天。谢朓离都日，殷公出守年。不知瑶水䜩，谁和白云篇。	李群玉	九日陪崔大夫䜩清河亭	玉云晴斜谢殷不谁	五言律诗
采药陶贞白，寻山许远游。刀圭藏妙用，岩洞契冥搜。花月三江水，琴尊一叶舟。羡君随野鹤，长揖稻粱愁。	李群玉	送房处士闲游	采寻刀岩花琴羡长	五言律诗
酒为看花酝，花须趁酒红。莫令芳树晚，使我绿尊空。金谷园无主，桃源路不通。纵非乘露折，长短尽随风。	李群玉	赠花	酒花莫使金桃纵长	五言律诗
面南一片黑，俄起北风颠。浪泼巴陵树，雷烧鹿角田。鱼龙方簸荡，云雨正喧阗。想赭君山日，秦皇怒赫然。	李群玉	洞庭风雨二首一	面俄浪雷鱼云想秦	五言律诗
巨浸吞湘澧，西风忽怒号。水将天共黑，云与浪争高。羽化思乘鲤，山漂欲抃鳌。阳乌犹曝翅，真恐湿蟠桃。	李群玉	洞庭风雨二首二	巨西水云羽山阳真	五言律诗
汗漫铺澄碧，朦胧吐玉盘。雨师清滓秽，川后扫波澜。气射繁星灭，光笼八表寒。来从云涨迥，路上碧霄宽。	李群玉	中秋维舟君山看月二首一	汗朦雨川气光来路	五言律诗
熠耀游何处，蟾蜍食渐残。棹翻银浪急，林映白虹攒。练彩连河晓，冰晖压树干。夜深高不动，天下仰头看。	李群玉	中秋维舟君山看月二首二	熠蟾棹林练冰夜天	五言律诗
种树人何在，攀枝空叹嗟。人无重见日，树有每年花。满院雀声莫，半庭春景斜。东风不知恨，遍地落余霞。	李群玉	桂州经佳人故居琪树	种攀人树满半东遍	五言律诗
相逢在总角，与子即同心。隐石那知玉，披沙始遇金。兰秋香不死，松晚翠方深。各保芳坚性，宁忧霜霰侵。	李群玉	赠元绂	相与隐披兰松各宁	五言律诗
莫惜三更坐，难消万里情。同看一片月，俱在广州城。泪逐金波满，魂随夜鹊惊。支颐乡思断，无语到鸡鸣。	李群玉	中秋广江驿示韦益	莫难同俱泪魂支无	五言律诗
旭日高山上，秋天大海隅。黄花罗粔籹，绛实簇茱萸。病久欢情薄，乡遥客思孤。无心同落帽，天际望归途。	李群玉	九日越台	旭秋黄绛病乡无天	五言律诗
海雨洗尘埃，月从空碧来。水光笼草树，练影挂楼台。皓曜迷鲸目，晶荧失蚌胎。宵分凭槛望，应合见蓬莱。	李群玉	中秋越台看月	海月水练皓晶宵应	五言律诗
墙阴数行字，怀旧惨伤情。薜荔侵年月，莓苔压姓名。逝川前后水，浮世短长生。独立秋风暮，凝颦隔郢城。	李群玉	长沙开元寺昔与故长林许侍	墙怀薜莓逝浮独凝	五言律诗
玉棺来九天，凫舃掩穷泉。芜没池塘屿，凄凉翰墨筵。短期存大梦，旧好委浮烟。我有幽兰曲，因君遂绝弦。	李群玉	伤友	玉凫芜凄短旧我因	五言律诗
初地无阶级，余基数尺低。天香开茉莉，梵树落菩提。惊俗生真性，青莲出淤泥。何人得心法，衣钵在曹溪。	李群玉	法性寺六祖戒坛	初余天梵惊青何衣	五言律诗
晚景微雨歇，逍遥湖上亭。波闲鱼弄饵，树静鸟遗翎。性野难依俗，诗玄自入冥。何繇遂潇洒，高枕对云汀。	李群玉	东湖二首一	晚逍波树性诗何高	五言律诗
雨气消残暑，苍苍月欲升。林间风卷簟，栏下水摇灯。迥野垂银镜，层峦挂玉绳。重期浮小檝，来摘半湖菱。	李群玉	东湖二首二	雨苍林栏迥层重来	五言律诗
岭日开寒雾，湖光荡霁华。风乌摇迳柳，水蝶恋幽花。蜀国地西极，吴门天一涯。轻舟栏下去，点点入湘霞。	李群玉	湖阁晓晴寄呈从翁二首一	岭湖风水蜀吴轻点	五言律诗
高秋凭远槛，万里看新晴。重雾披天急，千云触石轻。湖山四五点，湘雁两三声。遥想潘园里，琴尊兴转清。	李群玉	湖阁晓晴寄呈从翁二首二	高万重千湖湘遥琴	五言律诗
草色绿溪晚，梅香生縠文。云天敛余霁，水木笼微曛。垂钓坐方屿，幽禽时一闻。何当五柳下，酌醴吟庭筠。	李群玉	同张明府游溇水亭	草梅云水垂幽何酌	五言律诗
朦胧南溟月，汹涌出云涛。下射长鲸眼，遥分玉兔毫。势来星斗动，路越青冥高。竟夕瞻光彩，昂头把白醪。	李群玉	七月十五夜看月	朦汹下遥势路竟昂	五言律诗
病发干垂枕，临风强起梳。蝶飞魂尚弱，蚁鬬体犹虚。瘦骨呻吟后，羸容几杖初。庭幽行药静，凉暑翠筠疏。	李群玉	北风	病临蝶蚁瘦羸庭凉	五言律诗
寻仙向玉清，独倚雪初晴。木落寒郊迥，烟开叠嶂明。片云盘鹤影，孤磬杂松声。且共探玄理，归途月未生。	李群玉	游玉芝观	寻独木烟片孤且归	五言律诗
海月出银浪，湖光射高楼。朗吟无渌酒，贱价买清秋。气冷鱼龙寂，轮高星汉幽。他乡此夜客，对景饯多愁。	李群玉	中秋夜南楼寄友人	海湖朗贱气轮他对	五言律诗
碌碌复碌碌，百年双转毂。志士终夜心，良马白日足。俱为不等闲，谁是知音目。眼中两行泪，曾吊三献玉。	贾岛	古意	碌百志良俱谁眼曾	五言律诗
莫居暗室中，开目闭目同。莫趋碧霄路，容飞不容步。暗室未可居，碧霄未可趋。劝君跨仙鹤，日下云为衢。	贾岛	寓兴	莫开莫容暗碧劝日	五言律诗
天河堕双鲂，飞我庭中央。掌握尺余雪，劈开肠有璜。见令馋舌短，烹绕邻舍香。一得古诗字，与玉含异藏。	贾岛	双鱼谣	天飞掌劈见烹一与	五言律诗
荆卿重虚死，节烈书前史。我叹方寸心，谁论一时事。至今易水桥，寒风兮萧萧。易水流得尽，荆卿名不消。	贾岛	易水怀古	荆节我谁至寒易荆	五言律诗
持戈簇边日，战罢浮云收。露草泣寒霁，夜泉鸣陇头。三尺握中铁，气冲星斗牛。报国不拘贵，愤将平虏雠。	贾岛	代边将	持战露夜三气报愤	五言律诗
寄居延寿里，为与延康邻。不爱延康里，爱此里中人。人非十年故，人非九族亲。人有不朽语，得之烟山春。	贾岛	延康吟	寄为不爱人人人得	五言律诗
郡北最高峰，巉岩绝云路。朝来上楼望，稍觉得幽趣。朦胧碧烟里，群岭若相附。何时一登陟，万物皆下顾。	贾岛	易州登龙兴寺楼望郡北高峰	郡巉朝稍朦群何万	五言律诗
河出鸟宿后，萤火白露中。上人坐不倚，共我论量空。残月华暗暧，远水响玲珑。尔时无了梦，兹宵方未穷。	贾岛	就峰公宿	河萤上共残远尔兹	五言律诗
松阴连竹影，中有芜苔井。清风此地多，白日空自永。景阳公干孙，诗句得真景。劝我不须归，月出东斋静。	贾岛	刘景阳东斋	松中清白景诗劝月	五言律诗
游子喜乡远，非吾忆归庐。谁知奔他山，自欲早旋车。朝赏暮已足，图归愿无余。当期附鹏翼，未偶方踌躇。	贾岛	游子	游非谁自朝图当未	五言律诗
我看岳西云，君看岳北月。长怀燕城南，相送十里别。别来千余日，日日忆不歇。远寄一纸书，数字论白发。	贾岛	寄山中王参	我君长相别日远数	五言律诗
淮南卧理后，复逢君姓汲。文采非寻常，志愿期卓立。深江东泛舟，夕阳眺原隰。夏夜言诗会，往往追不及。	贾岛	送汲鹏	淮复文志深夕夏往	五言律诗
苔覆石床新，师曾占几春。写留行道影，焚却坐禅身。塔院关松雪，经房锁隙尘。自嫌双泪下，不是解空人。	贾岛	哭柏岩和尚	苔师写焚塔经自不	五言律诗
头发梳千下，休粮带瘦容。养雏成大鹤，种子作高松。白石通宵煮，寒泉尽日舂。不曾离隐处，那得世人逢。	贾岛	山中道士	头休养种白寒不那	五言律诗
十里寻幽寺，寒流数派分。僧同雪夜坐，雁向草堂闻。静语终灯焰，余生许峤云。由来多抱疾，声不达明君。	贾岛	就可公宿	十寒僧雁静余由声	五言律诗
此心非一事，书札若为传。旧国别多日，故人无少年。空巢霜叶落，疏牖水萤穿。留得林僧宿，中宵坐默然。	贾岛	旅游	此书旧故空疏留中	五言律诗
曾宰西畿县，三年马不肥。债多平剑与，官满载书归。边雪藏行径，林风透卧衣。灵州听晓角，客馆未开扉。	贾岛	送邹明府游灵武	曾三债官边林灵客	五言律诗
任官经一年，县与玉峰连。竹笼拾山果，瓦瓶担石泉。客归秋雨后，印锁暮钟前。久别丹阳浦，时时梦钓船。	贾岛	题皇甫荀蓝田厅	任县竹瓦客印久时	五言律诗
宿卫炉烟近，除书墨未干。马曾金镞中，身有宝刀瘢。父子同时捷，君王画阵看。何当为外帅，白日出长安。	贾岛	赠王将军	宿除马身父君何白	五言律诗
下第只空囊，如何住帝乡。杏园啼百舌，谁醉在花傍。泪落故山远，病来春草长。知音逢岂易，孤棹负三湘。	贾岛	下第	下如杏谁泪病知孤	五言律诗
半夜长安雨，灯前越客吟。孤舟行一月，万水与千岑。岛屿夏云起，汀洲芳草深。何当折松叶，拂石剡溪阴。	贾岛	忆吴处士	半灯孤万岛汀何拂	五言律诗
身死声名在，多应万古传。寡妻无子息，破宅带林泉。冢近登山道，诗随过海船。故人相吊后，斜日下寒天。	贾岛	哭孟郊	身多寡破冢诗故斜	五言律诗
已知归白阁，山远晚晴看。石室人心静，冰潭月影残。微云分片灭，古木落薪干。后夜谁闻磬，西峰绝顶寒。	贾岛	寄白阁默公	已山石冰微古后西	五言律诗
蓝溪秋漱玉，此地涨清澄。芦苇声兼雨，芰荷香绕灯。岸头秦古道，亭面汉荒陵。静想泉根本，幽崖落几层。	贾岛	雨后宿刘司马池上	蓝此芦芰岸亭静幽	五言律诗
石头城下泊，北固暝钟初。汀鹭潮冲起，船窗月过虚。吴山侵越众，隋柳入唐疏。日欲躬调膳，辟来何府书。	贾岛	送朱可久归越中	石北汀船吴隋日辟	五言律诗
幽深足暮蝉，惊觉石床眠。瀑布五千仞，草堂瀑布边。坛松涓滴露，岳月泬寥天。鹤过君须看，上头应有仙。	贾岛	送田卓入华山	幽惊瀑草坛岳鹤上	五言律诗
梅树与山木，俱应摇落初。柴门掩寒雨，虫响出秋蔬。枯槁彰清镜，孱愚友道书。刊文非不朽，君子自相于。	贾岛	酬姚少府	梅俱柴虫枯孱刊君	五言律诗
圭峰霁色新，送此草堂人。麈尾同离寺，蛩鸣暂别亲。独行潭底影，数息树边身。终有烟霞约，天台作近邻。	贾岛	送无可上人	圭送麈蛩独数终天	五言律诗
归骑双旌远，欢生此别中。萧关分碛路，嘶马背寒鸿。朔色晴天北，河源落日东。贺兰山顶草，时动卷帆风。	贾岛	送李骑曹	归欢萧嘶朔河贺时	五言律诗
寒水长绳汲，丁泠数滴翻。草通石淙脉，砚带海潮痕。岳色何曾远，蝉声尚未繁。劳思当此夕，苗稼在西原。	贾岛	送乌行中石淙别业	寒丁草砚岳蝉劳苗	五言律诗
又忆西岩寺，秦原草白时。山寻樵径上，人到雪房迟。暮磬潭泉冻，荒林野烧移。闻师新译偈，说拟对旌麾。	贾岛	送觉兴上人归中条山兼谒河	又秦山人暮荒闻说	五言律诗
僻寺多高树，凉天忆重游。磬过沟水尽，月入草堂秋。穴蚁苔痕静，藏蝉柏叶稠。名山思遍往，早晚到嵩丘。	贾岛	寄无可上人	僻凉磬月穴藏名早	五言律诗
萧条微雨绝，荒岸抱清源。入舫山侵塞，分泉稻接村。秋声依树色，月影在蒲根。淹泊方难遂，他宵关梦魂。	贾岛	南池	萧荒入分秋月淹他	五言律诗
受请终南住，俱妨去石桥。林中秋信绝，峰顶夜禅遥。寒草烟藏虎，高松月照雕。霜天期到寺，寺置即前朝。	贾岛	寄龙池寺贞空二上人	受俱林峰寒高霜寺	五言律诗
林下中餐后，天涯欲去时。衡阳过有伴，梦泽出应迟。石磬疏寒韵，铜瓶结夜澌。殷勤讶此别，且未定归期。	贾岛	送贞空二上人	林天衡梦石铜殷且	五言律诗
拜官从秘省，署职在藩维。多故长疏索，高秋远别离。天寒泗上醉，夜静岳阳碁。使府临南海，帆飞到不迟。	贾岛	送裴校书	拜署多高天夜使帆	五言律诗
才行古人齐，生前品位低。葬时贫卖马，远日哭惟妻。孤冢北邙外，空斋中岳西。集诗应万首，物象遍曾题。	贾岛	吊孟协律	才生葬远孤空集物	五言律诗
高城满夕阳，何事欲沾裳。迁客蓬蒿暮，游人道路长。晴湖胜镜碧，寒柳似金黄。若有相思梦，殷勤载八行。	贾岛	送人适越	高何迁游晴寒若殷	五言律诗
心知衡岳路，不怕去人稀。船里犹鸣磬，溪头自曝衣。有家从小别，无寺不言归。料得逢寒住，当禅雪满扉。	贾岛	送僧游衡岳	心不船溪有无料当	五言律诗
别我就蓬蒿，日斜飞伯劳。龙门流水急，嵩岳片云高。叹命无知己，梳头落白毛。从军当此去，风起广陵涛。	贾岛	送路	别日龙嵩叹梳从风	五言律诗
趋走迫流年，惭经此路偏。密云埋二室，积雪度三川。生类梗萍泛，悲无金石坚。翻鸿有归翼，极目仰联翩。	贾岛	洛阳道中寄弟	趋惭密积生悲翻极	五言律诗
浩渺浸云根，烟岚没远村。鸟归沙有迹，帆过浪无痕。望水知柔性，看山欲倦魂。纵情犹未已，回马欲黄昏。	贾岛	登江亭晚望	浩烟鸟帆望看纵回	五言律诗
一瓶离别酒，未尽即言行。万水千山路，孤舟几月程。川原秋色静，芦苇晚风鸣。迢遰不归客，人传虚隐名。	贾岛	送耿处士	一未万孤川芦迢人	五言律诗
池满风吹竹，时时得爽神。声齐雏鸟语，画卷老僧真。月出行几步，花开到四邻。江湖心自切，未可挂头巾。	贾岛	过唐校书书斋	池时声画月花江未	五言律诗
东游谁见待，尽室寄长安。别后叶频落，去程山已寒。大河风色度，旷野烧烟残。匣有青铜镜，时将照鬓看。	贾岛	送杜秀才东游	东尽别去大旷匣时	五言律诗
远梦归华顶，扁舟背岳阳。寒蔬修净食，夜浪动禅床。雁过孤峰晓，猿啼一树霜。身心无别念，余习在诗章。	贾岛	送天台僧	远扁寒夜雁猿身余	五言律诗
寂寥思隐者，孤烛坐秋霖。梨栗猿喜熟，云山僧说深。寄书应不到，结伴拟同寻。废寝方终夕，迢迢紫阁心。	贾岛	怀紫阁隐者	寂孤梨云寄结废迢	五言律诗
桐竹绕庭匝，雨多风更吹。还如旧山夜，卧听瀑泉时。碛雁来期近，秋钟到梦迟。沟西吟苦客，中夕话兼思。	贾岛	雨夜同厉玄怀皇甫荀	桐雨还卧碛秋沟中	五言律诗
北门杨柳叶，不觉已缤纷。值鹤因临水，迎僧忽背云。白须相并出，清泪两行分。默默空朝夕，苦吟谁喜闻。	贾岛	秋暮	北不值迎白清默苦	五言律诗
夭寿知齐理，何曾免叹嗟。祭回收朔雪，吊后折寒花。野水秋吟断，空山暮影斜。弟兄相识遍，犹得到君家。	贾岛	哭胡遇	夭何祭吊野空弟犹	五言律诗
波涛路杳然，衰柳落阳蝉。行李经雷电，禅前漱岛泉。归林久别寺，过越未离船。自说从今去，身应老海边。	贾岛	送丹师归闽中	波衰行禅归过自身	五言律诗
讲经春殿里，花绕御床飞。南海几回渡，旧山临老归。潮摇蛮草落，月湿岛松微。空水既如彼，往来消息稀。	贾岛	送安南惟鉴法师	讲花南旧潮月空往	五言律诗
闲居少邻并，草径入荒园。鸟宿池边树，僧敲月下门。过桥分野色，移石动云根。暂去还来此，幽期不负言。	贾岛	题李凝幽居	闲草鸟僧过移暂幽	五言律诗
虽同一城里，少省得从容。门掩园林僻，日高巾帻慵。孤鸿来半夜，积雪在诸峰。正忆毗陵客，声声隔水钟。	贾岛	寄董武	虽少门日孤积正声	五言律诗
堦前多是竹，闲地拟栽松。朱点草书疏，雪平麻履踪。御沟寒夜雨，宫寺静时钟。此时无他事，来寻不厌重。	贾岛	宿赟上人房	堦闲朱雪御宫此来	五言律诗
原西居处静，门对曲江开。石缝衔枯草，查根上净苔。翠微泉夜落，紫阁鸟时来。仍忆寻淇岸，同行采蕨回。	贾岛	访李甘原居	原门石查翠紫仍同	五言律诗
沉沉百尺余，功就岂斯须。汲早僧出定，凿新虫自无。藏源重嶂底，澄翳大空隅。此地如经劫，凉潭会共枯。	贾岛	题山寺井	沉功汲凿藏澄此凉	五言律诗
自从居此地，少有事相关。积雨荒邻圃，秋池照远山。砚中枯叶落，枕上断云闲。野客将禅子，依依偏往还。	贾岛	僻居无可上人相访	自少积秋砚枕野依	五言律诗
知音伸久屈，觐省去光辉。津渡逢清夜，途程尽翠微。云当绵竹叠，鸟离锦江飞。肯寄书来否，原居出亦稀。	贾岛	送李余及第归蜀	知觐津途云鸟肯原	五言律诗
草合径微微，终南对掩扉。晚凉疏雨绝，初晓远山稀。落叶无青地，闲身着白衣。朴愚犹本性，不是学忘机。	贾岛	荒斋	草终晚初落闲朴不	五言律诗
漏钟仍夜浅，时节欲秋分。泉聒栖松鹤，风除翳月云。踏苔行引兴，枕石卧论文。即此寻常静，来多只是君。	贾岛	夜喜贺兰三见访	漏时泉风踏枕即来	五言律诗
一夕曾留宿，终南摇落时。孤灯冈舍掩，残磬雪风吹。树老因寒折，泉深出井迟。疏慵岂有事，多失上方期。	贾岛	题青龙寺镜公房	一终孤残树泉疏多	五言律诗
将军邀入幕，束带便离家。身暖蕉衣窄，天寒碛日斜。火烧冈断苇，风卷雪平沙。丝竹丰州有，春来只欠花。	贾岛	送陈判官赴绥德	将束身天火风丝春	五言律诗
毛女峰当户，日高头未梳。地侵山影扫，叶带露痕书。松径僧寻药，沙泉鹤见鱼。一川风景好，恨不有吾庐。	贾岛	送唐环归敷水庄	毛日地叶松沙一恨	五言律诗
曲江春草生，紫阁雪分明。汲井尝泉味，听钟问寺名。墨研秋日雨，茶试老僧铛。地近劳频访，乌纱出送迎。	贾岛	原东居喜唐温琪频至	曲紫汲听墨茶地乌	五言律诗
度岁不相见，严冬始出关。孤烟寒色树，高雪夕阳山。瀑布寺应到，牡丹房甚闲。南朝遗迹在，此去几时还。	贾岛	送敭法师	度严孤高瀑牡南此	五言律诗
曲江春水满，北岸掩柴关。只有僧邻舍，全无物映山。树阴终日扫，药债隔年还。犹记听琴夜，寒灯竹屋间。	贾岛	寄钱庶子	曲北只全树药犹寒	五言律诗
关西又落木，心事复如何。岁月辞山久，秋霖入夜多。鸟从井口出，人自洛阳过。倚杖聊闲望，田家未翦禾。	贾岛	原上秋居	关心岁秋鸟人倚田	五言律诗
原寺偏邻近，开门物景澄。磬通多叶罅，月离片云棱。寄宿山中鸟，相寻海畔僧。唯愁秋色至，乍可在炎蒸。	贾岛	夏夜	原开磬月寄相唯乍	五言律诗
羁旅复经冬，瓢空盎亦空。泪流寒枕上，迹绝旧山中。凌结浮萍水，雪和衰柳风。曙光鸡未报，嘹唳两三鸿。	贾岛	冬夜	羁瓢泪迹凌雪曙嘹	五言律诗
拥策背岷峨，终南雨雪和。漱泉秋鹤至，禅树夜猿过。高顶白云尽，前山黄叶多。曾吟庐岳上，月动九江波。	贾岛	送厉宗上人	拥终漱禅高前曾月	五言律诗
闻道船中病，似忧亲弟兄。信来从水路，身去到柴城。久别长须鬓，相思书姓名。忽然消息绝，频梦却还京。	贾岛	寄李存穆	闻似信身久相忽频	五言律诗
身从劫劫修，果以此生周。禅定石床暖，月移山树秋。捧盂观宿饭，敲磬过清流。不掩玄关路，教人问白头。	贾岛	赠无怀禅师	身果禅月捧敲不教	五言律诗
雨余滋润在，风不起尘沙。边日寡文思，送君吟月华。过山干相府，临水宿僧家。能赋焉长屈，芳春宴杏花。	贾岛	送卢秀才游潞府	雨风边送过临能芳	五言律诗
铜章美少年，小邑在南天。版籍多迁客，封疆接洞田。静江鸣野鼓，发缆带村烟。却笑陶元亮，何须忆醉眠。	贾岛	送南康姚明府	铜小版封静发却何	五言律诗
羡君休作尉，万事且全身。寰海多虞日，江湖独往人。姓名何处变，鸥鸟几时亲。别后吴中使，应须访子真。	贾岛	送友人弃官游江左	羡万寰江姓鸥别应	五言律诗
独自南斋卧，神闲景亦空。有山来枕上，无事到心中。帘卷侵床月，屏遮入座风。望春春未至，应在海门东。	贾岛	南斋	独神有无帘屏望应	五言律诗
近得云中路，门长侵早开。到时犹有雪，行处已无苔。劝酒客初醉，留茶僧未来。每逢晴暖日，惟见乞花栽。	贾岛	早春题友人湖上新居二首	近门到行劝留每惟	五言律诗
门不当官道，行人到亦稀。故从餐后出，多是夜深归。开箧收诗卷，扫床移卧衣。几时同买宅，相送有柴扉。	贾岛	早春题友人湖上新居二首	门行故多开扫几相	五言律诗
江山事若谙，那肯滞云南。草色分危磴，杉阴近古潭。日斜褒谷鸟，夏浅巂州蚕。吾自疑双鬓，相逢更不堪。	贾岛	送雍陶入蜀	江那草杉日夏吾相	五言律诗
年长惟添懒，经旬止掩关。高人餐药后，下马此林间。对坐天将暮，同来客亦闲。几时能重至，水味似深山。	贾岛	张郎中过原东居	年经高下对同几水	五言律诗
人皆闻蟋蟀，我独恨蹉跎。白发无心镊，青山去意多。信来漳浦岸，期负洞庭波。时扫高槐影，朝回或恐过。	贾岛	荅王建秘书	人我白青信期时朝	五言律诗
昔去候温凉，秋山满楚乡。今来从辟命，春物遍涔阳。岳石挂海雪，野枫堆渚樯。若寻吾祖宅，寂寞在潇湘。	贾岛	送李余往湖南	昔秋今春岳野若寂	五言律诗
野步随吾意，那知是与非。稔年时雨足，闰月暮蝉稀。独树依冈老，遥峰出草微。园林自有主，宿鸟且同归。	贾岛	偶作	野那稔闰独遥园宿	五言律诗
夏木鸟巢边，终南岭色鲜。就凉安坐石，煮茗汲邻泉。钟远清霄半，蜩稀暑雨前。幽斋如葺罢，约我一来眠。	贾岛	过雍秀才居	夏终就煮钟蜩幽约	五言律诗
知君归有处，山水亦难齐。犹去潇湘远，不闻猿狖啼。穴通茆岭下，潮满石头西。独立生遥思，秋原日渐低。	贾岛	寄顾非熊	知山犹不穴潮独秋	五言律诗
柳絮落蒙蒙，西州道路中。相逢春忽尽，独去讲初终。行疾遥山雨，眠迟后夜风。绕房三两树，回日叶应红。	贾岛	送神邈法师	柳西相独行眠绕回	五言律诗
何故谒司空，云山知几重。碛遥来雁尽，雪急去僧逢。清磬先寒角，禅灯彻晓烽。旧房闲片石，倚着最高松。	贾岛	送慈恩寺霄韵法师谒太原李	何云碛雪清禅旧倚	五言律诗
久住巴兴寺，如今始拂衣。欲临秋水别，不向故园归。锡挂天涯树，房开岳顶扉。下看千里晓，霜海日生微。	贾岛	送知兴上人	久如欲不锡房下霜	五言律诗
只到潇湘水，洞庭湖未游。饮泉看月别，下峡听猿愁。讲不停雷雨，吟当近海流。降霜归楚夕，星冷玉泉秋。	贾岛	送惠雅法师归玉泉	只洞饮下讲吟降星	五言律诗
闽国扬帆去，蟾蜍亏复团。秋风生渭水，落叶满长安。此地聚会夕，当时雷雨寒。兰桡殊未返，消息海云端。	贾岛	忆江上吴处士	闽蟾秋落此当兰消	五言律诗
青枫何不种，林在洞庭村。应为三湘远，难移万里根。斗牛初过伏，菡萏欲香门。旧即湖山隐，新庐葺此原。	贾岛	题张博士新居	青林应难斗菡旧新	五言律诗
幽鸟飞不远，此行千里间。寒冲陂水雾，醉下菊花山。有耻长为客，无成又入关。何时临涧柳，吾党共来攀。	贾岛	石门陂留辞从叔謩	幽此寒醉有无何吾	五言律诗
星彩练中见，澄江岂有泥。潮生垂钓罢，楚尽去樯西。碛鸟辞沙至，山鼯隔水啼。会稽半侵海，涛白禹祠溪。	贾岛	送朱兵曹回越	星澄潮楚碛山会涛	五言律诗
孤城易水头，不忘旧交游。雪压围碁石，风吹饮酒楼。路遥千万里，人别十三秋。吟苦相思处，天寒水急流。	贾岛	怀博陵故人	孤不雪风路人吟天	五言律诗
秋宵已难曙，漏向二更分。我忆山水坐，虫当寂寞闻。洞庭风落木，天姥月离云。会自东浮去，将何欲致君。	贾岛	夕思	秋漏我虫洞天会将	五言律诗
非惟咎曩时，投刺诣门迟。怅望三秋后，参差万里期。禹留疏凿迹，舜在寂寥祠。此到杳难共，回风逐所思。	贾岛	寄河中杨少尹	非投怅参禹舜此回	五言律诗
孟君临水居，不食水中鱼。衣褐唯粗帛，筐箱只素书。树林幽鸟恋，世界此心疏。拟棹孤舟去，何峰又结庐。	贾岛	孟融逸人	孟不衣筐树世拟何	五言律诗
秦分积多峰，连巴势不穷。半旬藏雨里，此日到窗中。圆魄将升兔，高空欲叫鸿。故山思不见，碣石泬寥东。	贾岛	晚晴见终南诸峰	秦连半此圆高故碣	五言律诗
泉来从绝壑，亭敞在中流。竹密无空岸，松长可绊舟。蟪蛄潭上夜，河汉岛前秋。异夕期深涨，携琴却此游。	贾岛	宿池上	泉亭竹松蟪河异携	五言律诗
路多枫树林，累日泊清阴。来去泛流水，翛然适此心。一披江上作，三起月中吟。东省期司谏，云门悔不寻。	贾岛	喜姚郎中自杭州回	路累来翛一三东云	五言律诗
云林颇重叠，岑渚复幽奇。汨水斜阳岸，骚人正则祠。苍梧多蟋蟀，白露湿江蓠。擢第荣南去，晨昏近九疑。	贾岛	送郑长史之岭南	云岑汨骚苍白擢晨	五言律诗
英雄典宥州，迢遰苦吟游。风宿骊山下，月斜灞水流。去时初落叶，回日定非秋。太守携才子，看鹏百尺楼。	贾岛	送李溟谒宥州李权使君	英迢风月去回太看	五言律诗
积水还平岸，春来引郑溪。旧渠通郭下，新堰绝湖西。嵩少分明对，潇湘阔狭齐。客游随庶子，孤屿草萋萋。	贾岛	永福湖和杨郑州	积春旧新嵩潇客孤	五言律诗
言心俱好静，廨署落晖空。归吏封宵钥，行蛇入古桐。长江频雨后，明月众星中。若任迁人去，西溪与剡通。	贾岛	题长江	言廨归行长明若西	五言律诗
客愁何并起，暮送故人回。废馆秋萤出，空城寒雨来。夕阳飘白露，树影扫青苔。独坐离容惨，孤灯照不开。	贾岛	泥阳馆	客暮废空夕树独孤	五言律诗
原野正萧瑟，中间分散情。吏从甘扈罢，诏许朔方行。边日沉残角，河关截夜城。云居闲独往，长老出房迎。	贾岛	送徐员外赴河中	原中吏诏边河云长	五言律诗
野僧来别我，略坐傍泉沙。远道擎空钵，深山蹋落花。无师禅自解，有格句堪夸。此去非缘事，孤云不定家。	贾岛	送贺兰上人	野略远深无有此孤	五言律诗
几岁阻干戈，今朝劝酒歌。羡君无白发，走马过黄河。旧宅兵烧尽，新宫日奏多。妖星还有角，数尺铁重磨。	贾岛	逢旧识	几今羡走旧新妖数	五言律诗
近来惟一食，树下掩禅扉。落日寒山磬，多年坏衲衣。白须长更剃，青霭远还归。仍说游南岳，经行是息机。	贾岛	崇圣寺斌公房	近树落多白青仍经	五言律诗
蹉跎随泛梗，羁旅到西州。举翮笼中鸟，知心海上鸥。山光分首暮，草色向家秋。若更登高岘，看碑定泪流。	贾岛	岐下送友人归襄阳	蹉羁举知山草若看	五言律诗
万岑深积翠，路向此中难。欲暮多羁思，因高莫远看。卓家人寂寞，扬子业凋残。唯有岷江水，悠悠带月寒。	贾岛	送友人游蜀	万路欲因卓扬唯悠	五言律诗
江岸一相见，空令惜此分。夕阳行带月，酌水少留君。野地初烧草，荒山过雪云。明年还调集，蝉可在家闻。	贾岛	送郑少府	江空夕酌野荒明蝉	五言律诗
游魂自相叫，宁复记前身。飞过邻家月，声连野路春。梦边催晓急，愁处送风频。自有沾花血，相和雨滴新。	贾岛	子规	游宁飞声梦愁自相	五言律诗
辞秦经越过，归寺海西峰。石磵双流水，山门九里松。曾闻清禁漏，却听赤城钟。妙宇研磨讲，应齐智者踪。	贾岛	送僧归天台	辞归石山曾却妙应	五言律诗
战战复兢兢，犹如履薄冰。虽然叨一掾，还似说三乘。瓶汲南溪水，书来北岳僧。戆愚兼抱疾，权纪不相应。	贾岛	让𫄙曹上乐使君	战犹虽还瓶书戆权	五言律诗
五字诗成卷，清新韵具偕。不同狂客醉，自伴律僧斋。春别和花树，秋辞带月淮。却归登第日，名近榜头排。	贾岛	赠友人	五清不自春秋却名	五言律诗
长江飞鸟外，主簿跨驴归。逐客寒前夜，元戎予厚衣。雪来松更绿，霜降月弥辉。即日调殷鼎，朝分是与非。	贾岛	谢令狐绹相公赐衣九事	长主逐元雪霜即朝	五言律诗
地必寻天目，溪仍住若耶。帆随风便发，月不要云遮。极浦浮霜雁，回潮落海查。峨嵋省春上，立雪指流沙。	贾岛	送金州鉴周上人	地溪帆月极回峨立	五言律诗
下视白云时，山房盖树皮。垂枝松落子，侧顶鹤听棋。清净从沙劫，中终未日欹。金光明本行，同侍出峨嵋。	贾岛	送谭远上人	下山垂侧清中金同	五言律诗
嗟以龙钟身，如何岁复新。石门思隐久，铜镜强窥频。花发新移树，心知故国春。谁能平此恨，岂是北宗人。	贾岛	新年	嗟如石铜花心谁岂	五言律诗
出家从丱岁，解论造玄门。不惜挥谈柄，谁能听至言。中时山果熟，后夏竹阴繁。此去逢何日，峨嵋晓复昏。	贾岛	送僧	出解不谁中后此峨	五言律诗
白云峰下城，日夕白云生。人老江波钓，田侵海树耕。吴山钟入越，莲叶吹摇旌。诗异石门思，涛来向越迎。	贾岛	送姚杭州	白日人田吴莲诗涛	五言律诗
朗咏高斋下，如将古调弹。翻鸿向桂水，来雪渡桑干。滴滴玉漏曙，翛翛竹籁残。曩年曾宿此，亦值五陵寒。	贾岛	夜集田卿宅	朗如翻来滴翛曩亦	五言律诗
此时气萧飒，琴院可应关。鹤似君无事，风吹雨遍山。松生青石上，泉落白云间。有径连高顶，心期相与还。	贾岛	寄山友长孙栖峤	此琴鹤风松泉有心	五言律诗
我来从北鄙，子省涉西陵。白发初相识，秋山拟共登。邻居帝城雨，会宿御沟冰。未报见贻作，耿然中夜兴。	贾岛	酬厉玄	我子白秋邻会未耿	五言律诗
晴峰三十六，侍立上春台。同宿别离恨，共看星月回。野莺临苑语，河棹历江来。便寄相思札，缄封花下开。	贾岛	送刘式洛中觐省	晴侍同共野河便缄	五言律诗
七百里山水，手中楖栗粗。松生师坐石，潭涤祖传盂。长拟老岳峤，又闻思海湖。惠能同俗姓，不是岭南卢。	贾岛	送空公往金州	七手松潭长又惠不	五言律诗
未住青云室，中秋独往年。上方嵩若寺，下视雨和烟。祖岂无言去，心因断臂传。不知能已后，更有几灯然。	贾岛	赠绍明上人	未中上下祖心不更	五言律诗
洗足下蓝岭，古师精进同。心知溪卉长，居此玉林空。西殿宵灯磬，东林曙雨风。旧峰邻太白，石座雨苔蒙。	贾岛	赠弘泉上人	洗古心居西东旧石	五言律诗
剃发鬓无雪，去年三十三。山过春草寺，磬度落花潭。得句才邻约，论宗意在南。峰灵疑懒下，苍翠太虚参。	贾岛	送宣皎上人游太白	剃去山磬得论峰苍	五言律诗
高丘归未得，空自责迟回。身事岂能遂，兰花又已开。病令新作少，雨阻故人来。灯下南华卷，袪愁当酒杯。	贾岛	病起	高空身兰病雨灯袪	五言律诗
冯翊蒲西郡，沙冈拥地形。中条全离岳，清渭半和泾。夜暮眠明月，秋深至洞庭。犹来交辟士，事别偃林扃。	贾岛	送殷侍御赴同州	冯沙中清夜秋犹事	五言律诗
家楚婿于秦，携妻去养亲。陆行千里外，风卷一帆新。夜泊疏山雨，秋吟捣药轮。芜城登眺作，才动广陵人。	贾岛	送沈鹤	家携陆风夜秋芜才	五言律诗
月色四时好，秋光君子知。南山昨夜雨，为我写清规。独鹤耸寒骨，高杉韵细飔。仙家缥缈弄，仿佛此中期。	贾岛	秋夜仰怀钱孟二公琴客会	月秋南为独高仙仿	五言律诗
绮里祠前后，山程践白云。溯流随大斾，登岸见全军。晓角吹人梦，秋风卷雁群。雾开方露日，汉水底沙分。	贾岛	赠李金州	绮山溯登晓秋雾汉	五言律诗
因贫行远道，得见旧交游。美酒易倾尽，好诗难卒酬。公堂朝共到，私第夜相留。不觉入关晚，别来林木秋。	贾岛	酬姚合校书	因得美好公私不别	五言律诗
濯志俱高洁，儒科慕冉颜。家辞临水郡，雨到读书山。栖鸟棕花上，声钟砾阁间。寂寥窗户外，时见一舟还。	贾岛	送独孤马二秀才居明月山读	濯儒家雨栖声寂时	五言律诗
病蝉飞不得，向我掌中行。拆翼犹能薄，酸吟尚极清。露华凝在腹，尘点误侵睛。黄雀幷鸢鸟，俱怀害尔情。	贾岛	病蝉	病向拆酸露尘黄俱	五言律诗
燕存鸿已过，海内几人愁。欲问南宗理，将归北岳修。若无攀桂分，只是卧云休。泉树一为别，依稀三十秋。	贾岛	青门里作	燕海欲将若只泉依	五言律诗
居在青门里，台当千万岑。下因冈助势，上有树交阴。陵远根才近，空长畔可寻。新晴登啸处，惊起宿枝禽。	贾岛	卢秀才南台	居台下上陵空新惊	五言律诗
先生修道处，茆屋远嚣氛。叩齿坐明月，搘颐望白云。精神含药色，衣服带霞纹。无话瀛洲路，多年别少君。	贾岛	过杨道士居	先茆叩搘精衣无多	五言律诗
乱山秋木穴，里有灵蛇藏。铁锡挂临海，石楼闻异香。出尘头未白，入定衲凝霜。莫话五湖事，令人心欲狂。	贾岛	赠僧	乱里铁石出入莫令	五言律诗
飘蓬多塞下，君见益潸然。迥碛沙衔日，长河水接天。夜泉行客火，晓戍向京烟。少结相思恨，佳期芳草前。	贾岛	送友人游塞	飘君迥长夜晓少佳	五言律诗
凝愁对孤烛，昨日饮离杯。叶下故人去，天中新雁来。连沙秋草薄，带雪暮山开。苑北红尘道，何时见远回。	贾岛	思游边友人	凝昨叶天连带苑何	五言律诗
寥落关河暮，霜风树叶低。远天垂地外，寒日下峰西。有志烟霞切，无家岁月迷。清宵话白阁，已负十年栖。	贾岛	秋暮寄友人	寥霜远寒有无清已	五言律诗
官高频敕授，老免把犁锄。一主长江印，三封东省书。不无濠上思，唯食圃中蔬。梦幻将辔影，浮生事只如。	贾岛	寄令狐绹相公	官老一三不唯梦浮	五言律诗
四气相陶铸，中庸道岂销。夏云生此日，春色尽今朝。陋巷贫无闷，毗耶疾未调。已栽天末柏，合抱岂非遥。	贾岛	和孟逸人林下道情	四中夏春陋毗已合	五言律诗
石溪同夜泛，复此北斋期。鸟绝吏归后，蛩鸣客卧时。鏁城凉雨细，开印曙钟迟。忆此漳川岸，如今是别离。	贾岛	宿姚少府北斋	石复鸟蛩鏁开忆如	五言律诗
倚杖望晴雪，溪云几万重。樵人归白屋，寒日下危峰。野火烧冈草，断烟生石松。却回山寺路，闻打暮天钟。	贾岛	雪晴晚望	倚溪樵寒野断却闻	五言律诗
功烈尚书孙，琢磨风雅言。渡河山凿处，陟岘汉滩喧。梦想吟天目，宵同话石门。枫林叶欲下，极浦月清暾。	贾岛	送崔峤游潇湘	功琢渡陟梦宵枫极	五言律诗
远泊与谁同，来从古木中。长江人钓月，旷野火烧风。梦泽吞楚大，闽山厄海丛。此时樯底水，涛起屈原通。	贾岛	寄朱锡珪	远来长旷梦闽此涛	五言律诗
玉女洗头盆，孤高不可言。瀑流莲岳顶，河注华山根。绝雀林藏鹘，无人境有猿。秋蟾才过雨，石上古松门。	贾岛	马戴居华山因寄	玉孤瀑河绝无秋石	五言律诗
一自残春别，经炎复到凉。萤从枯树出，蛩入破堦藏。落叶书胜纸，闲砧坐当林。东门因送客，相访也何妨。	贾岛	寄胡遇	一经萤蛩落闲东相	五言律诗
二千余里路，一半是波涛。未晓着衣起，出城逢日高。关山多寇盗，扶侍带弓刀。临别不挥泪，谁知心郁陶。	贾岛	送李戎扶侍往寿安	二一未出关扶临谁	五言律诗
衣屦犹同俗，妻儿亦宛然。不餐能累月，无病已多年。是药皆谙性，令人渐信仙。杖头书数卷，荷入翠微烟。	贾岛	送孙逸人	衣妻不无是令杖荷	五言律诗
遥知白石室，松柏隐朦胧。月落看心次，云生闭目中。五更钟隔岳，万尺水悬空。苔藓嵌岩所，依稀有径通。	贾岛	寄华山僧	遥松月云五万苔依	五言律诗
伊阳耽酒尉，朗咏醉醒新。应见嵩山里，明年踯躅春。一千寻树直，三十六峰邻。流水潺潺处，坚贞玉涧珉。	贾岛	送李登少府	伊朗应明一三流坚	五言律诗
每逢词翰客，邀我共寻君。果见闲居赋，未曾流俗闻。也知邻市井，宛似出嚣氛。却笑巢由辈，何须隐白云。	贾岛	易州过郝逸人居	每邀果未也宛却何	五言律诗
稍怜公事退，复遇夕阳时。北朔霜凝竹，南山水入篱。吟怀沧海侣，空问白云师。恨不相从去，心惟野鹤知。	贾岛	酬鄠县李廓少府见寄	稍复北南吟空恨心	五言律诗
来从城上峰，京寺暮相逢。往往语复默，微微雨洒松。家贫初罢吏，年长畏闻蛩。前日独拘束，披衣起晓钟。	贾岛	净业寺与前鄠县李廓少府同	来京往微家年前披	五言律诗
一卧三四旬，数书惟独君。愿为出海月，不作归山云。身上衣频寄，瓯中物亦分。欲知强健否，病鹤未离群。	贾岛	卧疾走笔酬韩愈书问	一数愿不身瓯欲病	五言律诗
寂寞吾庐贫，同来二阁人。所论唯野事，招作住云邻。古寺期秋宿，平林散早春。漱流今已矣，巢许岂尧臣。	贾岛	长孙霞李溟自紫阁白阁二峰	寂同所招古平漱巢	五言律诗
去有巡台侣，荒溪众树分。瓶残秦地水，锡入晋山云。秋月离喧见，寒泉出定闻。人间临欲别，旬日雨纷纷。	贾岛	送惟一游清凉寺	去荒瓶锡秋寒人旬	五言律诗
岸凿青山破，江开白浪寒。日沉源出海，春至草生滩。梓匠防波溢，蓬仙畏水干。从今疏决后，任雨滞峰峦。	贾岛	郑尚书新开涪江二首一	岸江日春梓蓬从任	五言律诗
不侵南亩务，已拔北江流。涪水方移岸，浔阳有到舟。潭澄初捣药，波动乍垂钩。山可疏三里，从知历亿秋。	贾岛	郑尚书新开涪江二首二	不已涪浔潭波山从	五言律诗
大宁犹未到，曾渡北浮桥。晓出爬船寺，手擎紫栗条。差池不相见，怅望至今朝。近日营家计，绳悬一小瓢。	贾岛	寄乔侍郎	大曾晓手差怅近绳	五言律诗
在越居何寺，东南水路归。秋江洗一钵，寒日晒三衣。默听鸿声尽，行看叶影飞。囊中无宝货，船户夜扃稀。	贾岛	送去华法师	在东秋寒默行囊船	五言律诗
跃蹄归鲁日，带漏别秦星。易折芳条桂，难穷邃义经。登封多泰岳，巡狩遍沧溟。家在何林下，梁山翠满庭。	贾岛	送蔡京	跃带易难登巡家梁	五言律诗
未委衡山色，何如对塔峰。曩宵曾宿此，今夕值秋浓。羽族栖烟竹，寒流带月钟。井甘源起异，泉涌渍苔封。	贾岛	慈恩寺上座院	未何曩今羽寒井泉	五言律诗
天寒吟竟晓，古屋瓦生松。寄信船一只，隔乡山万重。树来沙岸鸟，窗度雪楼钟。每忆江中屿，更看城上峰。	贾岛	题朱庆馀所居	天古寄隔树窗每更	五言律诗
池亭沉饮遍，非独曲江花。地远路穿海，春归冬到家。火山难下雪，瘴土不生茶。知决移来计，相逢期尚赊。	贾岛	送黄知新归安南	池非地春火瘴知相	五言律诗
自是根机钝，非关夏腊深。秋来江上寺，夜坐岭南心。井凿山含月，风吹磬出林。祖师携只履，去路杳难寻。	贾岛	赠胡禅归	自非秋夜井风祖去	五言律诗
元日更新夜，斋身称净衣。数星连斗出，万里断云飞。霜下磬声在，月高坛影微。立听师语了，左肘系符归。	贾岛	元日女道士受箓	元斋数万霜月立左	五言律诗
故人在城里，休寄海边书。渐去老不远，别来情岂疏。砚冰催腊日，山雀到贫居。每有平戎计，官家别敕除。	贾岛	重与彭兵曹	故休渐别砚山每官	五言律诗
不语焚香坐，心知道已成。流年衰此世，定力见他生。暮雪余春冷，寒灯续昼明。寻常五侯至，敢望下堦迎。	贾岛	赠庄上人	不心流定暮寒寻敢	五言律诗
休官匹马在，新意入山中。更住应难遂，前期恨不同。集蝉苔树僻，留客雨堂空。深夜谁相访，惟当清净翁。	贾岛	皇甫主簿期游山不及赴	休新更前集留深惟	五言律诗
相访夕阳时，千株木未衰。石泉流出谷，山雨滴栖鸱。漏向灯听数，酒因客寝迟。今宵不尽兴，更有月明期。	贾岛	宿成湘林下	相千石山漏酒今更	五言律诗
今朝笑语同，几日百忧中。鸟度剑门静，蛮归泸水空。步霜吟菊畔，待月坐林东。且莫孤此兴，勿论穷与通。	贾岛	喜雍陶至	今几鸟蛮步待且勿	五言律诗
丽句传人口，科名立可图。移居见山烧，买树带巢乌。游远风涛急，吟清雪月孤。却思初识面，仍未有多须。	贾岛	酬胡遇	丽科移买游吟却仍	五言律诗
病身来寄宿，自扫一床闲。反照临江磬，新秋过雨山。竹阴移冷月，荷气带禅关。独住天台意，方从内请还。	贾岛	宿慈恩寺郁公房	病自反新竹荷独方	五言律诗
悬帆待秋水，去入杳冥间。东海几年别，中华此日还。岸遥生白发，波尽露青山。隔水相思在，无书也是闲。	贾岛	送褚山人归日本	悬去东中岸波隔无	五言律诗
过岭行多少，潮州涨满川。花开南去后，水冻北归前。望鹭吟登阁，听猿泪滴船。相思堪面话，不着尺书传。	贾岛	寄韩湘	过潮花水望听相不	五言律诗
芳林杏花树，花落子西东。今夕曲江雨，寒催朔北风。乡书沧海绝，隐路翠微通。寂寂相思际，孤釭残漏中。	贾岛	雨夜寄马戴	芳花今寒乡隐寂孤	五言律诗
一食复何如，寻山无定居。相逢新夏满，不见半年余。听话龙潭雪，休传鸟道书。别来还似旧，白发日高梳。	贾岛	喜无可上人游山回	一寻相不听休别白	五言律诗
身依吴寺老，黄叶几回看。早讲林霜在，孤禅隙月残。井通潮浪远，钟与角声寒。已有南游约，谁言礼谒难。	贾岛	寄毘陵彻公	身黄早孤井钟已谁	五言律诗
宾佐兼归觐，此行江汉心。别离从阙下，道路向山阴。孤屿消寒沫，空城滴夜霖。若邪溪畔寺，秋色共谁寻。	贾岛	送韦琼校书	宾此别道孤空若秋	五言律诗
衣多苔藓痕，犹拟更趋门。自夏虽无病，经秋不过原。积泉留岱鸟，叠岫隔巴猿。琴月西斋集，如今岂复言。	贾岛	寄刘侍御	衣犹自经积叠琴如	五言律诗
剑门倚青汉，君昔未曾过。日暮行人少，山深异鸟多。猿啼和峡雨，栈尽到江波。一路白云里，飞泉洒薜萝。	贾岛	送穆少府知眉州	剑君日山猿栈一飞	五言律诗
立马柳花里，别君当酒酣。春风渐向北，云雁不飞南。明晓日初一，今年月又三。鞭羸去暮色，远岳起烟岚。	贾岛	二月晦日留别鄠中友人	立别春云明今鞭远	五言律诗
筮算重重吉，良期讵可迁。不同牛女夜，是配凤凰年。佩玉春风里，题章蜡烛前。诗书与箴训，夫哲又妻贤。	贾岛	送李校书赴吉期	筮良不是佩题诗夫	五言律诗
落日投村戍，愁生为客途。寒山晴后绿，秋月夜来孤。橘树千株在，渔家一半无。自知风水静，舟系岸边芦。	贾岛	宿孤馆	落愁寒秋橘渔自舟	五言律诗
鸟道雪岑巅，师亡谁去禅。几尘增灭后，树色改生前。层塔当松吹，残踪傍野泉。唯嗟听经虎，时到坏庵边。	贾岛	哭宗密禅师	鸟师几树层残唯时	五言律诗
众岫耸寒色，精庐向此分。流星透疏木，走月逆行云。绝顶人来少，高松鹤不群。一僧年八十，世事未曾闻。	贾岛	宿山寺	众精流走绝高一世	五言律诗
去日重阳后，前程菊正芳。行车辗秋岳，落叶坠寒霜。云入汉天白，风高碛色黄。蒲轮待恐晚，求荐向诸方。	贾岛	送友人如边	去前行落云风蒲求	五言律诗
禅庭高鸟道，回望极川原。樵径连峰顶，石泉通竹根。木深犹积雪，山浅未闻猿。欲别尘中苦，愿师贻一言。	贾岛	题竹谷上人院	禅回樵石木山欲愿	五言律诗
登原见城阙，策蹇思炎天。日午路中客，槐花风处蝉。远山秦木上，清渭汉陵前。何事居人世，皆从名利牵。	贾岛	京北原作	登策日槐远清何皆	五言律诗
紫阁旧房在，新家中岳东。烟波千里隔，消息一朝通。寒日汀洲路，秋晴岛屿风。分明杜陵叶，别后两经红。	贾岛	寄江上人	紫新烟消寒秋分别	五言律诗
坚冰连夏处，太白接青天。云塞石房路，峰明雨外巅。夜禅临虎穴，寒漱撇龙泉。后会不期日，相逢应信缘。	贾岛	送僧归太白山	坚太云峰夜寒后相	五言律诗
数里闻寒水，山家少四邻。怪禽啼旷野，落日恐行人。初月未终夕，边烽不过秦。萧条桑柘外，烟火渐相亲。	贾岛	暮过山村	数山怪落初边萧烟	五言律诗
求鱼未得食，沙岸往来行。岛月独栖影，暮天寒过声。堕巢因木折，失侣遇弦惊。频向烟霄望，吾知尔去程。	贾岛	鹭鸶	求沙岛暮堕失频吾	五言律诗
麟德燃香请，长安春几回。夜闲同像寂，昼定为吾开。讲罢松根老，经浮海水来。六年双足履，只步院中苔。	贾岛	内道场僧弘绍	麟长夜昼讲经六只	五言律诗
蒋宅为亭榭，蔡城东郭门。潭连秦相井，松老汉朝根。已积苍苔遍，何曾旧径存。高斋无事后，时复一携尊。	贾岛	蒋亭和蔡湘州	蒋蔡潭松已何高时	五言律诗
楚水临轩积，澄鲜一亩余。柳根连岸尽，荷叶出萍初。极浦清相似，幽禽到不虚。夕阳庭际眺，槐雨滴疏疏。	贾岛	光州王建使君水亭作	楚澄柳荷极幽夕槐	五言律诗
杜陵千里外，期在末秋归。既见林花落，须防木叶飞。楚从何地尽，淮隔数峰微。回首余霞失，斜阳照客衣。	贾岛	留别光州王使君建	杜期既须楚淮回斜	五言律诗
闲宵因集会，柱史话先生。身爱无一事，心期往四明。松枝影摇动，石磬响寒清。谁伴南斋宿，月高霜满城。	贾岛	宿姚合宅寄张司业籍	闲柱身心松石谁月	五言律诗
精灵归恍惚，石磬韵曾闻。即日是前古，谁人耕此坟。旧游孤棹远，故域九江分。本欲蓬瀛去，餐芝御白云。	贾岛	哭张籍	精石即谁旧故本餐	五言律诗
掩扉当太白，腊数等松椿。禁漏来遥夜，山泉落近邻。经声终卷晓，草色几芽春。海内知名士，交游准上人。	贾岛	灵准上人院	掩腊禁山经草海交	五言律诗
格与功俱造，何人意不降。一宵三梦柳，孤泊九秋江。擢第名重列，冲天字几双。誓为仙者仆，侧执驭风幢。	贾岛	寄柳舍人宗元	格何一孤擢冲誓侧	五言律诗
玉垒山中寺，幽深胜概多。药成彭祖捣，顶受七轮摩。去腊催今夏，流光等逝波。会当依粪扫，五岳遍头陀。	贾岛	送玄岩上人归西蜀	玉幽药顶去流会五	五言律诗
古郡近南徐，关河万里余。相思深夜后，未荅去秋书。自别知音少，难忘识面初。旧山期已久，门掩数畦蔬。	贾岛	寄宋州田中丞	古关相未自难旧门	五言律诗
剑南归受贺，太学赋声雄。山路长江岸，朝阳十月中。芽新抽雪茗，枝重集猿枫。卓氏琴台废，深芜想径通。	贾岛	送朱休归剑南	剑太山朝芽枝卓深	五言律诗
不日即登坛，枪旗一万竿。角吹边月没，鼓绝爆雷残。中国今如此，西荒可取难。白衣思请谒，徒步在长安。	贾岛	寄长武朱尚书	不枪角鼓中西白徒	五言律诗
晓钟催早朝，自是赴嘉招。舟泊湘江阔，田收楚泽遥。雁惊起衰草，猿渴下寒条。来使黔南日，时应问寂寥。	贾岛	送皇甫侍御	晓自舟田雁猿来时	五言律诗
住此园林久，其如未是家。叶书传野意，檐溜煮胡茶。雨后逢行鹭，更深听远蛙。自然还往里，多是爱烟霞。	贾岛	郊居即事	住其叶檐雨更自多	五言律诗
公堂秋雨夜，已是念园林。何事疾病日，重论山水心。孤灯明腊后，微雪下更深。释子乖来约，泉西寒磬音。	贾岛	夜集姚合宅期可公不至	公已何重孤微释泉	五言律诗
迢遰岷峨外，西南驿路高。几程寻崄栈，独宿听寒涛。白鸟飞还立，青猿断更号。往来从此过，词体近风骚。	贾岛	喜李余自蜀至	迢西几独白青往词	五言律诗
买得足云地，新栽药数窠。峰头盘一径，原下注双河。春寺闲眠久，晴台独上多。南斋宿雨后，仍许重来么。	贾岛	王侍御南原庄	买新峰原春晴南仍	五言律诗
俱为落第年，相识落花前。酒泻两三盏，诗吟十数篇。行岐逢塞雨，嘶马上津船。树影高堂下，回时应有蝉。	贾岛	送康秀才	俱相酒诗行嘶树回	五言律诗
此生披衲过，在世得身闲。日午游都市，天寒往华山。言归文字外，意出有无间。仙掌云边树，巢禽时出关。	贾岛	送僧	此在日天言意仙巢	五言律诗
来时乖面别，终日使人惭。易记卷中句，难忘灯下谈。湿苔黏树瘿，瀑布溅房庵。音信如相惠，移居古井南。	贾岛	寄魏少府	来终易难湿瀑音移	五言律诗
秋日登高望，凉风吹海初。山川明已久，河汉没无余。远近涯寥敻，高低中太虚。赋因王阁笔，思比谢游疏。	贾岛	登楼	秋凉山河远高赋思	五言律诗
大内曾持论，天南化俗行。旧房山雪在，春草岳阳生。晓了莲经义，堪任宝盖迎。王侯皆护法，何寺讲钟鸣。	贾岛	送僧	大天旧春晓堪王何	五言律诗
此别诚堪恨，荆襄是旧游。眼光悬欲落，心绪乱难收。花木三层寺，烟波五相楼。因君两地去，长使梦悠悠。	贾岛	送刘知新往襄阳	此荆眼心花烟因长	五言律诗
中秋期夕望，虚室省相容。北斗生清漏，南山出碧重。露寒鸠宿竹，鸿过月圆钟。此夜情应切，衡阳旧住峰。	贾岛	寄慈恩寺郁上人	中虚北南露鸿此衡	五言律诗
旧事说如梦，谁当信老夫。战场几处在，部曲一人无。落日收病马，晴天晒阵图。犹希圣朝用，自镊白髭须。	贾岛	代旧将	旧谁战部落晴犹自	五言律诗
胆壮乱须白，金疮蠹百骸。旌旗犹入梦，歌舞不开怀。燕雀来鹰架，尘埃满箭靫。自夸勋业重，开府是官阶。	贾岛	老将	胆金旌歌燕尘自开	五言律诗
去去行人远，尘随马不穷。旅情斜日后，春色早烟中。流水穿空馆，闲花发故宫。旧乡千里思，池上绿杨风。	贾岛	春行	去尘旅春流闲旧池	五言律诗
早起赴前程，邻鸡尚未鸣。主人灯下别，羸马暗中行。蹋石新霜滑，穿林宿鸟惊。远山钟动后，曙色渐分明。	贾岛	早行	早邻主羸蹋穿远曙	五言律诗
分手向天涯，迢迢泛海波。虽然南地远，见说北人多。山暖花常发，秋深雁不过。炎方饶胜事，此去莫蹉跎。	贾岛	送人南归	分迢虽见山秋炎此	五言律诗
此别天涯远，孤舟泛海中。夜行常认火，帆去每因风。蛮国人多富，炎方语不同。雁飞难度岭，书信若为通。	贾岛	送人南游	此孤夜帆蛮炎雁书	五言律诗
独向山中见，今朝又别离。一心无挂住，万里独何之。到处绝烟火，逢人话古时。此行无弟子，白犬自相随。	贾岛	送道者	独今一万到逢此白	五言律诗
风蝉旦夕鸣，伴叶送新声。故里客归尽，水边身独行。噪轩高树合，惊枕暮山横。听处无人见，尘埃满甑生。	贾岛	风蝉	风伴故水噪惊听尘	五言律诗
今日清明节，园林胜事偏。晴风吹柳絮，新火起厨烟。杜草开三迳，文章忆二贤。几时能命驾，对酒落花前。	贾岛	清明日园林寄友人	今园晴新杜文几对	五言律诗
晴风吹柳絮，新火起厨烟。长江风送客，孤馆雨留人。古岸崩将尽，平沙长未休。不如牛与羊，犹得日暮归。	贾岛	句	晴新长孤古平不犹	五言律诗
春风何处好，别殿饶芳草。苒袅转鸾旗，萎蕤吹雉葆。扬芳历九门，澹荡入兰荪。争奈白团扇，时时偷主恩。	温庭筠	嘲春风	春别苒萎扬澹争时	五言律诗
池塘芳草湿，夜半东风起。生绿画罗屏，金壶贮春水。黄粉楚宫人，芳花玉刻鳞。娟娟照棋烛，不语两含嚬。	温庭筠	湘宫人歌	池夜生金黄芳娟不	五言律诗
参差绿蒲短，摇艳云塘满。红潋荡融融，莺翁㶉𫛶暖。萋芊小成路，马上修蛾懒。罗衫袅回风，点粉金鹂卵。	温庭筠	黄昙子歌	参摇红莺萋马罗点	五言律诗
朔音悲嘒管，瑶踏动芳尘。总袖时增怨，听破复含嚬。凝腰倚风软，花题照锦春。朱弦固凄紧，琼树亦迷人。	温庭筠	观舞妓	朔瑶总听凝花朱琼	五言律诗
朔管迎秋动，雕阴雁来早。上郡隐黄云，天山吹白草。嘶马悲寒碛，朝阳照霜堡。江南戍客心，门外芙蓉老。	温庭筠	边笳曲	朔雕上天嘶朝江门	五言律诗
碧草连金虎，青苔蔽石麟。皓齿芳尘起，纤腰玉树春。倚瑟红铅湿，分香翠黛嚬。谁言奉陵寝，相顾复沾巾。	温庭筠	金虎台	碧青皓纤倚分谁相	五言律诗
虫歇纱窗静，鸦散碧梧寒。稍惊朝珮动，犹传清漏残。乱珠凝烛泪，微红上露盘。褰衣复理鬓，余润拂芝兰。	温庭筠	咏晓	虫鸦稍犹乱微褰余	五言律诗
刺茎澹荡碧，花片参差红。吴歌秋水冷，湘庙夜云空。浓艳香露里，美人青镜中。南楼未归客，一夕练塘东。	温庭筠	芙蓉	刺花吴湘浓美南一	五言律诗
敕勒金𭘵壁，阴山无岁华。帐外风飘雪，营前月照沙。羌儿吹玉管，胡姬踏锦花。却笑江南客，梅落不归家。			敕阴帐营羌胡却梅	五言律诗
金笳悲故曲，玉座积深尘。言是邯郸伎，不见邺城人。青苔竟埋骨，红粉自伤神。唯有漳河柳，还向旧营春。	温庭筠	邯郸郭公词	金玉言不青红唯还	五言律诗
莫莫复莫莫，丝萝缘涧壑。散木无斧斤，纤茎得依托。枝低浴鸟歇，根静悬泉落。不虑见春迟，空伤致身错。	温庭筠	古意	莫丝散纤枝根不空	五言律诗
白马杂金饰，言从雕辇回。粉香随笑度，鬓态伴愁来。远水斜如剪，青莎绿似裁。所恨章华日，冉冉下层台。	温庭筠	齐宫	白言粉鬓远青所冉	五言律诗
柳岸杏花稀，梅梁乳燕飞。美人鸾镜笑，嘶马雁门归。楚宫云影薄，台城心赏违。从来千里恨，边色满戎衣。	温庭筠	春日	柳梅美嘶楚台从边	五言律诗
闲庭见早梅，花影为谁栽。碧烟随刃落，蝉鬓觉春来。代郡嘶金勒，梵声悲镜台。玉钗风不定，香步独徘徊。	温庭筠	咏春幡	闲花碧蝉代梵玉香	五言律诗
鸡鸣人草草，香辇出宫花。妓语细腰转，马嘶金面斜。早莺随彩仗，惊雉避凝笳。淅沥湘风外，红轮映曙霞。	温庭筠	陈宫词	鸡香妓马早惊淅红	五言律诗
骑马踏烟莎，青春奈怨何。蝶翎朝粉尽，鸦背夕阳多。柳艳欺芳带，山愁萦翠蛾。别情无处说，方寸是星河。	温庭筠	春日野行	骑青蝶鸦柳山别方	五言律诗
毛羽敛愁翠，黛娇攒艳春。恨容偏落泪，低态定思人。枕上梦随月，扇边歌绕尘。玉钩鸾不住，波浅石磷磷。	温庭筠	咏嚬	毛黛恨低枕扇玉波	五言律诗
王俭风华首，萧何社稷臣。丹阳布衣客，莲渚白头人。铭勒燕山暮，碑沉汉水春。从今虚醉饱，无复污车茵。	温庭筠	中书令裴公挽歌词二首一	王萧丹莲铭碑从无	五言律诗
箭下妖星落，风前杀气回。国香荀令去，楼月庾公来。玉玺终无虑，金縢意不开。空嗟荐贤路，芳草满燕台。	温庭筠	中书令裴公挽歌词二首二	箭风国楼玉金空芳	五言律诗
叠鼓辞宫殿，悲笳降杳冥。影离云外日，光灭火前星。邺客瞻秦苑，商公下汉庭。依依陵树色，空绕古原青。	温庭筠	唐庄恪太子挽歌词二首一	叠悲影光邺商依空	五言律诗
东府虚容卫，西园寄梦思。凤悬吹曲夜，鸡断问安时。尘陌都人恨，霜郊赗马悲。唯余埋璧地，烟草近丹墀。	温庭筠	唐庄恪太子挽歌词二首二	东西凤鸡尘霜唯烟	五言律诗
王笔活鸾凤，谢诗生芙蓉。学筵开绛帐，谈柄发洪钟。粉署见飞𫛳，玉山猜卧龙。遗风丽清韵，萧散九原松。	温庭筠	秘书刘尚书挽歌词二首一	王谢学谈粉玉遗萧	五言律诗
麈尾近良玉，鹤裘吹素丝。坏陵殷浩谪，春墅谢安棋。京口贵公子，襄阳诸女儿。折花兼踏月，多唱柳郎词。	温庭筠	秘书刘尚书挽歌词二首二	麈鹤坏春京襄折多	五言律诗
梨花雪压枝，莺啭柳如丝。懒逐妆成晓，春融梦觉迟。鬓轻全作影，嚬浅未成眉。莫信张公子，窗间断暗期。	温庭筠	太子西池二首一	梨莺懒春鬓嚬莫窗	五言律诗
花红兰紫茎，愁草雨新晴。柳占三春色，莺偷百鸟声。日长嫌辇重，风暖觉衣轻。薄暮香尘起，长杨落照明。	温庭筠	太子西池二首二	花愁柳莺日风薄长	五言律诗
浅草干河阔，丛棘废城高。白马犀匕首，黑裘金佩刀。霜清彻兔目，风急吹雕毛。一经何用厄，日暮涕沾袍。	温庭筠	过西堡塞北	浅丛白黑霜风一日	五言律诗
想君秦塞外，因见楚山青。槲叶晓迷路，枳花春满庭。禄优仍侍膳，官散得专经。子敬怀愚谷，归心在翠屏。	温庭筠	送洛南李主簿	想因槲枳禄官子归	五言律诗
黯黯闭宫殿，霏霏荫薜萝。晓峰眉上色，春水脸前波。古树芳菲尽，扁舟离恨多。一丛斑竹夜，环佩响如何。	温庭筠	巫山神女庙	黯霏晓春古扁一环	五言律诗
松轩尘外客，高枕自萧疏。雨后苔侵井，霜来叶满渠。闲看镜湖画，秋得越僧书。若待前溪月，谁人伴钓鱼。	温庭筠	题陈处士幽居	松高雨霜闲秋若谁	五言律诗
杨柳萦桥绿，玫瑰拂地红。绣衫金騕袅，花髻玉珑璁。宿雨香潜润，春流水暗通。画楼初梦断，晓日照湘风。	温庭筠	握柘词	杨玫绣花宿春画晓	五言律诗
西溪问樵客，遥识楚人家。古树老连石，急泉清露沙。千峰随雨暗，一迳入云斜。日暮飞鸦集，满山荞麦花。			西遥古急千一日满	五言律诗
闲梦正悠悠，凉风生竹楼。夜琴知欲雨，晓簟觉新秋。独鸟楚山远，一蝉关树愁。凭将离别恨，江外问同游。	温庭筠	初秋寄友人	闲凉夜晓独一凭江	五言律诗
花竹有薄埃，嘉游集上才。白苹安石渚，红叶子云台。朱户雀罗设，黄门驭骑来。不知淮水浊，丹藕为谁开。	温庭筠	题丰安里王相林亭二首一	花嘉白红朱黄不丹	五言律诗
偶到乌衣巷，含情更惘然。西州曲堤柳，东府旧池莲。星坼悲元老，云归送墨仙。谁知济川檝，今作野人船。	温庭筠	题丰安里王相林亭二首二	偶含西东星云谁今	五言律诗
山近觉寒早，草堂霜气晴。树凋窗有日，池满水无声。果落见猿过，叶干闻鹿行。素琴机虑静，空伴夜泉清。	温庭筠	早秋山居	山草树池果叶素空	五言律诗
楚寺上方宿，满堂皆旧游。月溪逢远客，烟浪有归舟。江馆白苹夜，水关红叶秋。西风吹暮雨，汀草更堪愁。	温庭筠	和友人盘石寺逢旧友	楚满月烟江水西汀	五言律诗
送君游楚国，江浦树苍然。沙净有波迹，岸平多草烟。角悲临海郡，月到渡淮船。唯以一杯酒，相思高楚天。	温庭筠	送人南游	送江沙岸角月唯相	五言律诗
飘然随钓艇，云水是天涯。红叶下荒井，碧梧侵古槎。醉收陶令菊，贫卖邵平瓜。更有相期处，南篱一树花。	温庭筠	赠郑处士	飘云红碧醉贫更南	五言律诗
水容侵古岸，峰影度青苹。庙竹唯闻鸟，江帆不见人。雀声花外暝，客思柳边春。别恨转难尽，行行汀草新。	温庭筠	江岸即事	水峰庙江雀客别行	五言律诗
茅堂对薇蕨，炉暧一裘轻。醉后楚山梦，觉来春鸟声。采茶溪树绿，煮药石泉清。不问人间事，忘机过此生。	温庭筠	赠隐者	茅炉醉觉采煮不忘	五言律诗
风华已眇然，独立思江天。凫雁野塘水，牛羊春草烟。秦原晓重叠，灞浪夜潺湲。今日思归客，愁容在镜悬。	温庭筠	渚宫晚春寄秦地友人	风独凫牛秦灞今愁	五言律诗
宾筵得佳客，侯印有光辉。候骑不传箭，回文空上机。塞城收马去，烽火射雕归。惟有严家濑，回环迳草微。	温庭筠	送幷州郭书记	宾侯候回塞烽惟回	五言律诗
世机消已尽，巾屦亦飘然。一室故山月，满瓶秋涧泉。禅庵过微雪，乡寺隔寒烟。应共白莲客，相期松桂前。	温庭筠	赠越僧岳云二首一	世巾一满禅乡应相	五言律诗
兰亭旧都讲，今日意如何。有树关深院，无尘到浅莎。僧居随处好，人事出门多。不及新春雁，年年镜水波。	温庭筠	赠越僧岳云二首二	兰今有无僧人不年	五言律诗
幽人寻药迳，来自晓云边。衣湿术花雨，语成松岭烟。解藤开涧户，踏石过溪泉。林外晨光动，山昏鸟满天。	温庭筠	清旦题采药翁草堂	幽来衣语解踏林山	五言律诗
晨起动征铎，客行悲故乡。鸡声茅店月，人迹板桥霜。槲叶落山路，枳花明驿墙。因思杜陵梦，凫雁满回塘。	温庭筠	商山早行	晨客鸡人槲枳因凫	五言律诗
苍苍松竹晚，一迳入荒祠。古树风吹马，虚廊日照旗。烟煤朝奠处，风雨夜归时。寂寞东湖客，空看蒋帝碑。			苍一古虚烟风寂空	五言律诗
驱车何日闲，扰扰路岐间。岁暮自多感，客程殊未还。亭皋汝阳道，风雪穆陵关。腊后寒梅发，谁人在故山。	温庭筠	途中有怀	驱扰岁客亭风腊谁	五言律诗
忆昔几游集，今来倍叹伤。百花情易老，一笑事难忘。白社已萧索，青楼空艳阳。不闲云雨梦，犹欲过高唐。	温庭筠	经李处士杜城别业	忆今百一白青不犹	五言律诗
经客有余音，他年终故林。高楼本危睇，凉月更伤心。此意竟难折，伊人成古今。流尘其可欲，非复懒鸣琴。	温庭筠	登李羽士东楼	经他高凉此伊流非	五言律诗
昔岁东林下，深公识姓名。尔来辞半偈，空复叹劳生。忧患慕禅味，寂寥遗世情。所归心自得，何事倦尘缨。	温庭筠	题僧泰恭院二首一	昔深尔空忧寂所何	五言律诗
微生竟劳止，晤言犹是非。出门还有泪，看竹暂忘机。爽气三秋近，浮生一笑稀。故山松菊在，终欲掩荆扉。	温庭筠	题僧泰恭院二首二	微晤出看爽浮故终	五言律诗
渭川通野戍，有路上桑干。独鸟青天暮，惊麏赤烧残。高秋辞故国，昨日梦长安。客意自如此，非关行路难。	温庭筠	西游书怀	渭有独惊高昨客非	五言律诗
荒戍落黄叶，浩然离故关。高风汉阳渡，初日郢门山。江上几人在，天涯孤棹还。何当重相见，尊酒慰离颜。	温庭筠	送人东游	荒浩高初江天何尊	五言律诗
惟昔有归趣，今兹固愿言。啸歌成往事，风雨坐凉轩。时物信佳节，岁华非故园。固知春草色，何意为王孙。	温庭筠	寄山中友人	惟今啸风时岁固何	五言律诗
孔雀眠高阁，樱桃拂短檐。画明金冉冉，筝语玉纤纤。细雨无妨烛，轻寒不隔帘。欲将红锦段，因梦寄江淹。	温庭筠	偶题	孔樱画筝细轻欲因	五言律诗
故道木阴浓，荒祠山影东。杉松一庭雨，幡盖满堂风。客奠晓莎湿，马嘶秋庙空。夜深池上歇，龙入古潭中。	温庭筠	题萧山庙	故荒杉幡客马夜龙	五言律诗
苒弱楼前柳，轻空花外窗。蝶高飞有伴，莺早语无双。剪胜裁春字，开屏见晓江。从来共情战，今日欲归降。	温庭筠	春日寄岳州从事李员外二首	苒轻蝶莺剪开从今	五言律诗
从小识宾卿，恩深若弟兄。相逢在何日，此别不胜情。红粉座中客，彩斿江上城。尚平婚嫁累，无路逐双旌。	温庭筠	春日寄岳州从事李员外二首	从恩相此红彩尚无	五言律诗
称觞惭座客，怀刺即门人。素向宁知贵，清淡不厌贫。野梅江上晚，堤柳雨中春。未报淮南诏，何劳问白苹。	温庭筠	和段少常柯古	称怀素清野堤未何	五言律诗
海榴开似火，先解报春风。叶乱裁笺绿，花宜插鬓红。蜡珠攒作蒂，缃彩剪成丛。郑驿多归思，相期一笑同。	温庭筠	海榴	海先叶花蜡缃郑相	五言律诗
栖息消心象，檐楹溢艳阳。帘栊兰露落，邻里柳林凉。高阁过空谷，孤竿隔古冈。潭庐同淡荡，仿佛复芬芳。	温庭筠	李先生别墅望僧舍宝刹因作	栖檐帘邻高孤潭仿	五言律诗
敷水小桥东，娟娟照露丛。所嗟非胜地，堪恨是春风。二月艳阳节，一枝惆怅红。定知留不住，吹落路尘中。	温庭筠	敷水小桃盛开因作	敷娟所堪二一定吹	五言律诗
月中一双鹤，石上千尺松。素琴入爽籁，山酒和春容。幽瀑有时断，片云无所从。何事苏门生，携手东南峰。	温庭筠	寄山中人	月石素山幽片何携	五言律诗
隋堤杨柳烟，孤棹正悠然。萧寺通淮戍，芜城枕楚壖。鱼盐桥上市，灯火雨中船。故老青葭岸，先知虙子贤。	温庭筠	送淮阴孙令之官	隋孤萧芜鱼灯故先	五言律诗
维舟息行役，霁景近江村。并起别离恨，似闻歌吹喧。高林月初上，远水雾犹昏。王粲平生感，登临几断魂。	温庭筠	旅泊新津却寄一二知己	维霁并似高远王登	五言律诗
麈尾与筇杖，几年离石坛。梵余林雪厚，棋罢岳钟残。开卷喜先悟，漱瓶知早寒。衡阳寺前雁，今日到长安。	温庭筠	赠僧云栖	麈几梵棋开漱衡今	五言律诗
闭门群动息，积雪透疏林。有客寒方觉，无声晓已深。正繁闻近雁，并落起栖禽。寂寞寒塘路，怜君独阻寻。	温庭筠	雪夜与友生同宿晓寄近邻	闭积有无正并寂怜	五言律诗
夜香闻偈后，岑寂掩双扉。照竹灯和雪，看松月到衣。草堂疏磬断，江寺故人稀。唯忆湘南雨，春风独鸟归。	温庭筠	题造微禅师院	夜岑照看草江唯春	五言律诗
清晓盥秋水，高窗留夕阴。初阳到古寺，宿鸟起寒林。香火有良愿，宦名非素心。灵山缘未绝，他日重来寻。	温庭筠	正见寺晓别生公	清高初宿香宦灵他	五言律诗
离离麦擢芒，楚客意偏伤。波上旅愁起，天边归路长。孤桡投楚驿，残月在淮樯。外杜三千里，谁人数雁行。	温庭筠	旅次盱眙县	离楚波天孤残外谁	五言律诗
持颐望平绿，万景集所思。南塘遇新雨，百草生容姿。幽鸟不相识，美人如何期。徒然委摇荡，惆怅春风时。	温庭筠	鄠郊别墅寄所知	持万南百幽美徒惆	五言律诗
稻香山色叠，平野接荒陂。莲折舟行远，萍多钓下迟。坏堤泉落处，凉簟雨来时。京口兵堪用，何因入梦思。	温庭筠	京兆公池上作	稻平莲萍坏凉京何	五言律诗
簟翻凉气集，溪上润残棋。萍皱风来后，荷喧雨到时。寂寥闲望久，飘洒独归迟。无限松江恨，烦君解钓丝。	温庭筠	卢氏池上遇雨赠同游者	簟溪萍荷寂飘无烦	五言律诗
所得乃清旷，寂寥常掩关。独来春尚在，相得暮方还。花白风露晚，柳青街陌闲。翠微应有雪，窗外见南山。	温庭筠	题薛昌之所居	所寂独相花柳翠窗	五言律诗
晴川通野陂，此地昔伤离。一去迹常在，独来心自知。鹭眠茭叶折，鱼静蓼花垂。无限高秋泪，扁舟极路岐。	温庭筠	东归有怀	晴此一独鹭鱼无扁	五言律诗
凭轩望秋雨，凉入暑衣清。极目鸟频没，片时云复轻。沼萍开更敛，山叶动还鸣。楚客秋江上，萧萧故国情。	温庭筠	细雨	凭凉极片沼山楚萧	五言律诗
云满鸟行灭，池凉龙气腥。斜飘看棋簟，疏洒望山亭。细响鸣林叶，圆文破沼萍。秋阴杳无际，平野但冥冥。	温庭筠	秋雨	云池斜疏细圆秋平	五言律诗
羸骖出更慵，林寺已疏钟。踏紧寒声涩，飞交细点重。圃斜人过迹，皆静鸟行踪。寂寞梁鸿病，谁人代夜舂。	温庭筠	雪二首二	羸林踏飞圃皆寂谁	五言律诗
背樯灯色暗，宿客梦初成。半夜竹窗雨，满池荷叶声。簟凉秋合思，木落故山情。明发又愁起，桂花溪水清。	温庭筠	送人游淮海	背宿半满簟木明桂	五言律诗
衡巫路不同，结室在东峰。岁晚得支遁，夜寒逢戴颙。龛灯落叶寺，山雪隔林钟。行解无由发，曹溪欲施舂。	温庭筠	宿秦生山斋	衡结岁夜龛山行曹	五言律诗
松根满苔石，尽日闭禅关。有伴年年月，无家处处山。烟波五湖远，瓶屦一身闲。岳寺蕙兰晚，几时幽鸟还。	温庭筠	赠楚云上人	松尽有无烟瓶岳几	五言律诗
山房霜气晴，一宿遂平生。合上见林影，月中闻涧声。佛灯销永夜，僧磬彻寒更。不学何居士，焚香为宦情。	温庭筠	宿白盖峰寺寄僧	山一合月佛僧不焚	五言律诗
师归旧山去，此别已凄然。灯影秋江寺，篷声夜雨船。鸥飞吴市外，麟卧晋陵前。若到东林社，谁人更问禅。	温庭筠	送僧东游	师此灯篷鸥麟若谁	五言律诗
鸣泉隔翠微，千里到柴扉。地胜人无欲，林昏虎有威。涧苔侵客屦，山雪入禅衣。桂树芳阴在，还期岁晏归。	温庭筠	题中南佛塔寺	鸣千地林涧山桂还	五言律诗
移病欲成隐，扁舟归旧居。地深新事少，官散故交疏。道直更无侣，家贫唯有书。东门烟水梦，非独为鲈鱼。	温庭筠	赠卢长史	移扁地官道家东非	五言律诗
疆理虽重海，车书本一家。盛勋归旧国，佳句在中华。定界分秋涨，开帆到曙霞。九门风月好，回首是天涯。	温庭筠	送渤海王子归本国	疆车盛佳定开九回	五言律诗
楚乡千里路，君去及良晨。苇浦迎船火，茶山候吏尘。桑浓蚕卧晚，麦秀雉声春。莫作东篱兴，青云有故人。	温庭筠	送北阳袁明府	楚君苇茶桑麦莫青	五言律诗
一从征战后，故社几人归。薄宦离山久，高谈与世稀。夕阳当板槛，春日入柴扉。莫却严滩意，西溪有钓矶。	温庭筠	送李生归旧居	一故薄高夕春莫西	五言律诗
青门烟野外，渡浐送行人。鸭卧溪沙暖，鸠鸣社树春。残波青有石，幽草绿无尘。杨柳东风里，相看泪满巾。	温庭筠	早春浐水送友人	青渡鸭鸠残幽杨相	五言律诗
秋色满葭菼，离人西复东。几年方暂见，一笑又难同。地势萧陵歇，江声禹庙空。如何暮滩上，千里逐征鸿。	温庭筠	江上别友人	秋离几一地江如千	五言律诗
半醉别都门，含凄上古原。晚风杨叶社，寒食杏花村。薄暮牵离绪，伤春忆晤言。年芳本无限，何况有兰孙。	温庭筠	与友人别	半含晚寒薄伤年何	五言律诗
东郊和气新，芳霭远如尘。客舍停疲马，僧墙画故人。沃田桑景晚，平野菜花春。更想严家濑，微风荡白苹。	温庭筠	宿沣曲僧舍	东芳客僧沃平更微	五言律诗
夜阑黄叶寺，瓶锡两俱能。松下石桥路，雨中山殿灯。茶炉天姥客，棋席剡溪僧。还笑长门赋，高秋卧茂陵。	温庭筠	宿一公精舍	夜瓶松雨茶棋还高	五言律诗
虚合披衣坐，寒堦踏叶行。众星中夜少，圆月上方明。霭尽无林色，喧余有涧声。祗应愁恨事，还逐晓光生。	温庭筠	月中宿云居寺上方	虚寒众圆霭喧祗还	五言律诗
胜地当通邑，前山有故居。台高秋尽出，林断野无余。白露鸣蛩急，晴天度雁疏。由来放怀地，非独在吾庐。	温庭筠	登卢氏台	胜前台林白晴由非	五言律诗
轻阴隔翠帏，宿雨泣晴晖。醉后佳期在，歌余旧意非。蝶繁经粉住，蜂重抱香归。莫惜薰炉夜，因风到舞衣。	温庭筠	牡丹二首一	轻宿醉歌蝶蜂莫因	五言律诗
幽态竟谁赏，岁华空与期。岛回香尽处，泉照艳浓时。蜀彩淡摇曳，吴妆低怨思。王孙又谁恨，惆怅下山迟。	温庭筠	题磁岭海棠花	幽岁岛泉蜀吴王惆	五言律诗
院里莺歌歇，墙头蝶舞孤。天香薰羽葆，宫紫晕流苏。暗暧迷青琐，氤氲向画图。只应春惜别，留与博山炉。	温庭筠	苦楝花	院墙天宫暗氤只留	五言律诗
神耀破氛昏，新阳入晏温。绪风调玉吹，端日应铜浑。威凤跄瑶簴，升龙护璧门。雨旸春令煦，裘冕晬容尊。	温庭筠	元日	神新绪端威升雨裘	五言律诗
晓觉笼烟重，春深染雪轻。静应留得蝶，繁欲不胜莺。影乱晨飙急，香多夜雨晴。似将千万恨，西北为卿卿。	温庭筠	二月十五日樱桃盛开自所居	晓春静繁影香似西	五言律诗
清娥画扇中，春树郁金红。出犯繁花露，归穿弱柳风。马骄偏避幰，鸡骇乍开笼。柘弹何人发，黄鹂隔故宫。	温庭筠	清明日	清春出归马鸡柘黄	五言律诗
骀荡清明日，储胥小苑东。舞衫萱草绿，春鬓杏花红。马辔轻衔雪，车衣弱向风。□愁闻百舌，残睡正朦胧。	温庭筠	禁火日	骀储舞春马车□残	五言律诗
风杪影凌乱，露轻光陆离。如霞散仙掌，似烧上峨嵋。道树千花发，扶桑九日移。因山成众像，不复借蟠螭。	段成式	观山灯献徐尚书一	风露如似道扶因不	五言律诗
涌出多宝塔，往来飞锡僧。分明三五月，传照百千灯。驯狖移高柱，庆云遮半层。夜深寒焰白，犹自缀金绳。	段成式	观山灯献徐尚书二	涌往分传驯庆夜犹	五言律诗
磊落风初定，轻明云乍妨。疏中摇月彩，繁处杂星芒。火树枝柯密，烛龙鳞甲张。穷愁读书者，应得假余光。	段成式	观山灯献徐尚书三	磊轻疏繁火烛穷应	五言律诗
皎皎复皎皎，逢时即为好。高秋亦有花，不及当春草。班姬入后宫，飞燕舞东风。青娥中夜起，长叹月明里。	刘驾	皎皎词	皎逢高不班飞青长	五言律诗
台上树阴合，台前流水多。青春不出门，坐见野田花。谁能学公子，走马逐香车。六街尘满衣，鼓绝方还家。	刘驾	春台	台台青坐谁走六鼓	五言律诗
半夜山雨过，起来满山月。落尽醉处花，荒沟水决决。怆然惜春去，似与故人别。谁遣我多情，壮年无鬓发。	刘驾	山中夜坐	半起落荒怆似谁壮	五言律诗
马上续残梦，马嘶时复惊。心孤多所虞，童仆近我行。栖禽未分散，落月照古城。莫羡居者闲，冢边人已耕。	刘驾	早行	马马心童栖落莫冢	五言律诗
城南征战多，城北无饥鸦。白骨马蹄下，谁言皆有家。城前水声苦，倏忽流万古。莫争城外城，城里终闲土。	刘驾	战城南	城城白谁城倏莫城	五言律诗
弓剑不自行，难引河湟思。将军半夜饮，十里闻歌饮。高门几世宅，舞袖仍新赐。谁遣一书来，灯前问边事。	刘驾	有感	弓难将十高舞谁灯	五言律诗
九陌槐叶尽，青春在豪家。娇莺不出城，长宿庭上花。高楼登夜半，已见南山多。恩深势自然，不是爱骄奢。	刘驾	豪家	九青娇长高已恩不	五言律诗
饥啄空城上，莫近太仓粟。一粒未充肠，却入公子腹。且吊城上骨，几曾害尔族。不闻庄辛语，今日寒芜绿。	刘驾	空城雀	饥莫一却且几不今	五言律诗
自君入城市，北邙无新坟。始信壶中药，不落白杨根。如何忽告归，蕣华还笑人。玉笙无遗音，怅望缑岭云。	刘驾	别道者	自北始不如蕣玉怅	五言律诗
宫兰非瑶草，安得春长在。回首春又归，翠华不能待。悲风生辇路，山川寂已晦。边恨在行人，行人无尽岁。	刘驾	兰昌宫	宫安回翠悲山边行	五言律诗
勒兵辽水边，风急卷旌旃。绝塞阴无草，平沙去尽天。下营看斗建，传号信狼烟。圣代书青史，当时破虏年。	刘驾	塞下曲	勒风绝平下传圣当	五言律诗
铙管随征斾，高秋上远巴。白波连雾雨，青壁断蒹葭。凭几双瞳静，登楼万井斜。政成知俗变，当应画轮车。	刘驾	送卢使君赴夔州	铙高白青凭登政当	五言律诗
蒲帆出浦去，但见浦边树。不如马行郎，马迹犹在路。大舟不相载，买宅令委住。莫道留金多，本非爱郎富。	刘驾	古意	蒲但不马大买莫本	五言律诗
驱羸多自感，烟草远郊平。乡路几时尽，旅人终日行。渡边寒水驿，山下夕阳城。萧索更何有，秋风两鬓生。	刘沧	秋日旅途即事	驱烟乡旅渡山萧秋	五言律诗
旅途乘早景，策马独凄凄。残影郡楼月，一声关树鸡。听钟烟柳外，问渡水云西。当自勉行役，终期功业齐。	刘沧	早行	旅策残一听问当终	五言律诗
贵宅多嘉树，先秋有好风。情闲离阙下，梦野在山中。露色浮寒瓦，萤光堕暗丛。听吟丽句尽，河汉任西东。	李频	夏日宿秘书姚监宅	贵先情梦露萤听河	五言律诗
当门看少室，倚杖复披衣。每日醒还醉，无人是与非。架书抽读乱，庭果摘尝稀。独有江南客，思家未得归。	李频	过嵩阴隐者	当倚每无架庭独思	五言律诗
闲门不易求，半月在林丘。已与山水别，难为花木留。孤怀归静夜，远会隔高秋。莫道无言去，冥心在重游。	李频	留别山家	闲半已难孤远莫冥	五言律诗
楚田开雪后，草色与君看。积水浮春气，深山滞雨寒。毗陵孤月出，建业一钟残。为把乡书去，因收别泪难。	李频	送人游吴	楚草积深毗建为因	五言律诗
秦地有吴洲，千樯渭曲头。人当返照立，水彻故乡流。落第春难过，穷途日易愁。谁知桥上思，万里在江楼。	李频	东渭桥晚眺	秦千人水落穷谁万	五言律诗
延陵称贵邑，季子有高踪。古迹传多代，仙山管几峰。微泉声小雨，异木色深冬。去毕三年秩，新诗箧不容。	李频	送延陵韦少府	延季古仙微异去新	五言律诗
风色忽西转，坐为千里分。高帆背楚落，寒日逆淮曛。断烧缘乔木，盘雕隐片云。乡关百战地，归去始休军。	李频	淮南送友人归沧州	风坐高寒断盘乡归	五言律诗
修竹齐高树，书斋竹树中。四时无夏气，三伏有秋风。黑处巢幽鸟，阴来叫候虫。窗西太白雪，万仞在遥空。	李频	夏日题盩厔友人书斋	修书四三黑阴窗万	五言律诗
一迳入双崖，初疑有几家。行穷人不见，坐久日空斜。石上生灵草，泉中落异花。终须结茅屋，向此学餐霞。			一初行坐石泉终向	五言律诗
白衣游帝乡，已得事空王。却返湖山寺，高禅水月房。雨中过岳黑，秋后宿船凉。回顾秦人语，他生会别方。	李频	送元遂上人归钱唐	白已却高雨秋回他	五言律诗
从容心自切，饮水胜衔杯。共在山中长，相随阙下来。修身空有道，取事各无媒。不信升平代，终遗草泽才。	李频	贻友人喻坦之	从饮共相修取不终	五言律诗
风沙遥见说，道路替君愁。碛夜星垂地，云明火上楼。征鸿辞塞雪，战马识边秋。不共将军语，何因有去留。	李频	送友人往振武	风道碛云征战不何	五言律诗
秦兴版筑时，翦伐不知谁。异代余根在，幽人得手持。细看生古意，闲倚动边思。莫作鸠形并，空将鹤髪期。	李频	赋得长城斑竹杖	秦翦异幽细闲莫空	五言律诗
棹返霅溪云，仍参旧使君。州传多古迹，县记是新文。水栅横舟闭，湖田立木分。但如诗思苦，为政即超群。	李频	送德清喻明府	棹仍州县水湖但为	五言律诗
不才甘下第，君子蹇何重。相送昆明岸，同看太白峰。数瓢留顷刻，残照迫从容。好去烟霞县，仙人有旧踪。	李频	送薛能少府任盩厔	不君相同数残好仙	五言律诗
吾君设礼闱，谁合学忘机。却是高人起，难为下第归。出关心纵野，避世事终稀。莫更今秋夕，相思望少微。	李频	送许寿下第归东山	吾谁却难出避莫相	五言律诗
九衢行一匝，不敢入他门。累日无余事，通宵得至言。命嗟清世蹇，春觉闰冬暄。翻覆吟佳句，何酬国士恩。	李频	冬夜酬范秘书	九不累通命春翻何	五言律诗
如何执简去，便作挂帆期。泽国三春早，江天落日迟。县人齐候处，洲鸟欲飞时。免褐方三十，青云岂白髭。	李频	送陆肱尉江夏	如便泽江县洲免青	五言律诗
几作西归梦，因为怆别心。野衔天去尽，山夹汉来深。叠浪翻残照，高帆引片阴。空留相赠句，毕我白头吟。	李频	汉上送人西归	几因野山叠高空毕	五言律诗
自古有行役，谁人免别家。相欢犹陌上，一醉任天涯。积叠山藏蜀，潺湲水绕巴。他年复何处，共说海棠花。	李频	蜀中逢友人	自谁相一积潺他共	五言律诗
行坐不相遗，辕门载笔时。雅知难更遇，旧分合长思。梦即重寻熟，书常转达迟。山斋终拟到，何日遂心期。	李频	寄范评事	行辕雅旧梦书山何	五言律诗
南去远驱逐，三湘五月行。巴山雪水下，楚泽火云生。向野聊中饭，乘凉探暮程。离怀不可说，已迫峡猿声。	李频	南游过湘汉即事寄友人	南三巴楚向乘离已	五言律诗
家山近石头，遂意恣东游。祖席离乌府，归帆转蜃楼。阴氛出海散，落月向潮流。别有为霖日，孤云未自由。	李频	送许浑侍御赴润州	家遂祖归阴落别孤	五言律诗
相忧过己切，相贺似身荣。心达无前后，神交共死生。承家吾子事，登第世人情。未有通儒术，明时道不行。	李频	喜友人厉图南及第	相相心神承登未明	五言律诗
归意随流水，江湖共在东。山阴何处去，草际片帆通。雨色春愁里，潮声晓梦中。虽为半年客，便是往来鸿。	李频	送友人下第归越	归江山草雨潮虽便	五言律诗
一别一相见，须臾老此生。客衣寒后薄，山思夜深清。诗近吟何句，髭新白几茎。路岐如昨日，来往梦分明。	李频	寄友人	一须客山诗髭路来	五言律诗
天涯长恋亲，阙下独伤春。拟住还求己，须归不为身。临岐仍犯雪，挂席始离尘。共泣东风别，同为沧海人。	李频	送友人下第归宛陵	天阙拟须临挂共同	五言律诗
月过秋霖后，光应夜夜清。一回相忆起，几度独吟行。河汉东西直，山川远近明。寸心遥往处，新有雁来声。	李频	秋夜对月寄鳯翔范书记	月光一几河山寸新	五言律诗
北鸟飞不到，北人今去游。天涯浮瘴水，岭外问潘州。草木春冬茂，猿猱日夜愁。定知迁客泪，应只对君流。	李频	送孙明秀才往潘州访韦卿	北北天岭草猿定应	五言律诗
阴盛此宵中，多为雨与风。坐无云雨至，看与雪霜同。抱湿离遥海，倾寒向迥空。年年不可值，还似命难通。	李频	八月十五夜对月	阴多坐看抱倾年还	五言律诗
家临浙水傍，岸对买臣乡。纵棹随归鸟，乘潮向夕阳。苦吟身得雪，甘意鬓成霜。况此年犹少，酬知足自强。	李频	及第后归	家岸纵乘苦甘况酬	五言律诗
拥棹向惊湍，巫峰直上看。削成从水底，耸出在云端。暮雨晴时少，啼猿渴下难。一闻神女去，风竹扫空坛。	李频	过巫峡	拥巫削耸暮啼一风	五言律诗
离亭聊把酒，此路彻边头。草白雁来尽，时清人去游。汾河流晋地，塞雪满幷州。别后相思夜，空看北斗愁。	李频	送友人往太原	离此草时汾塞别空	五言律诗
万里共心论，徒言吾道存。奉亲无别业，谒帝有何门。水宿惊涛浦，山行落叶村。长安长梦去，欹枕即闻猿。	李频	旅怀	万徒奉谒水山长欹	五言律诗
关门鸟道中，飞传复乘骢。暮雪离秦甸，春云入楚宫。平芜天共阔，积水地多空。使府悬帆去，能消几日风。	李频	送裴御史赴湖南	关飞暮春平积使能	五言律诗
行李事寒天，东来聘礼全。州当定鼎处，人去偃戈年。雷雨依嵩岭，桑麻接楚田。遥知清夜作，不是借戎篇。	李频	送姚郜先辈赴汝州辟	行东州人雷桑遥不	五言律诗
去去把青桂，平生心不违。更蒙莲府辟，兼脱布衣归。霁岳明残雪，清波漾落晖。无穷幽鸟戏，时向棹前飞。	李频	初离黔中泊江上	去平更兼霁清无时	五言律诗
平生同所为，相遇偶然迟。各着青袍后，无归白社期。江流来绝域，府地管诸夷。圣代都无事，从公且赋诗。	李频	黔中酬同院韦判官	平相各无江府圣从	五言律诗
听话扬帆兴，初从岘首还。高吟入白浪，遥坐看青山。枯木猿啼爽，寒汀鹤步闲。秋来关去梦，几夜度商颜。	李频	和范秘书襄阳旧游	听初高遥枯寒秋几	五言律诗
萧条对秋色，相忆在云泉。木落病身起，潮平归思悬。凉钟山顶寺，暝火渡头船。此地非吾土，淹留又一年。	李频	秋夜山中思归送友人	萧相木潮凉暝此淹	五言律诗
行旅本同愁，黔吴复阻修。半年方中路，穷节到孤舟。夕霭垂阴野，晨光动积流。家山一夜梦，便是昔年游。	李频	自黔中东归旅次淮上	行黔半穷夕晨家便	五言律诗
东风出海门，处处动林园。泽国雪霜少，沙汀花木繁。暖鱼依水浅，晴雁入空翻。何处阳和力，生萍不驻根。	李频	江夏春感旧	东处泽沙暖晴何生	五言律诗
回首雪峰前，朱门心杳然。离人自呜咽，流水莫潺湲。毒草通蛮徼，秋林近漏天。一生从此去，五字有谁怜。	李频	眉州别李使君	回朱离流毒秋一五	五言律诗
高科终自致，志业信如神。待得逢公道，由来合贵身。秋归方觉好，旧梦始知真。更想青山宅，谁为后主人。	李频	送许棠及第归宣州	高志待由秋旧更谁	五言律诗
黔中初罢职，薄俸亦无残。举目乡关远，携家旅食难。野梅将雪竞，江月与沙寒。两鬓愁应白，何劳把镜看。	李频	黔中罢职将泛江东	黔薄举携野江两何	五言律诗
帝里本无名，端居有道情。睡魂春梦断，书兴晚窗明。老拟归何处，闲应过此生。江湖终一日，拜别便东行。	李频	长安书事寄所知	帝端睡书老闲江拜	五言律诗
不见又相招，何曾诉寂寥。醉眠春草长，吟坐夜灯销。泪堕思山切，身归转路遥。年年送别处，杨柳少垂条。	李频	酬姚覃	不何醉吟泪身年杨	五言律诗
虽将身佐幕，出入似闲居。草色长相待，山情信不疏。灯前春睡足，酒后夜寒余。笔砚时时近，终非署簿书。	李频	春日鄜州赠裴居言	虽出草山灯酒笔终	五言律诗
家吴闻入蜀，道路颇乖离。一第何多难，都城可少知。江山非久适，命数未终奇。况又将冤抱，经春杜魄随。	李频	送于生入蜀	家道一都江命况经	五言律诗
青桂复青袍，一归荣一高。县人齐下拜，邑宰共分曹。绕郭看秧插，寻街听茧缫。封侯万里者，燕颔乃徒劳。	李频	送许棠归泾县作尉	青一县邑绕寻封燕	五言律诗
论交虽不蚤，话别且相亲。除却栖禅客，谁非南陌人。半生都返性，终老拟安贫。愿入白云社，高眠自致身。	李频	友人话别	论话除谁半终愿高	五言律诗
欲出穷吾道，东西自未能。卷书唯对鹤，开画独留僧。落叶和云扫，秋山共月登。何年石上水，夜夜滴高层。	李频	山居	欲东卷开落秋何夜	五言律诗
蔾杖山中出，吟诗对范家。相知从海峤，寄食向京华。名宦成何报，清眸未纵赊。临邛梦来往，雨雪满褒斜。	李频	寄范郎中	蔾吟相寄名清临雨	五言律诗
宦途从不问，身事觉无差。华髪初生女，沧洲未有家。却闲思洞穴，终老旷桑麻。别访栖禅侣，相期语劫沙。	李频	书怀	宦身华沧却终别相	五言律诗
越国临沧海，芳洲复暮晴。湖通诸浦白，日隐乱峰明。野宿多无定，闲游免有情。天台闻不远，终到石桥行。	李频	越中行	越芳湖日野闲天终	五言律诗
孤帆处处宿，不问是谁家。南国平芜远，东风细雨斜。旅怀多寄酒，寒意欲留花。更想前途去，茫茫沧海涯。	李频	春日南游寄浙东许同年	孤不南东旅寒更茫	五言律诗
离亭向水开，时候复蒸梅。霹雳灯烛灭，蒹葭风雨来。京关虽共语，海峤不同回。莫为莼鲈美，天涯滞尔才。	李频	明州江亭夜别段秀才	离时霹蒹京海莫天	五言律诗
百岁竟何事，一身长远游。行行将近老，处处不离愁。世路多相取，权门不自投。难为此时别，欲别愿人留。	李频	临岐留别相知	百一行处世权难欲	五言律诗
杜门聊自适，湖水在窗间。纵得沧洲去，无过白日闲。多慵空好道，少贱早凋颜。独有东山月，依依自往还。	李频	鄂渚湖上即事	杜湖纵无多少独依	五言律诗
一饭仍难受，依仁况一年。终期身可报，不拟骨空镌。城晚风高角，江春浪起船。同来栖止地，独去塞鸿前。	李频	辞夏口崔尚书	一依终不城江同独	五言律诗
一忝乡书荐，长安未得回。年光逐渭水，春色上秦台。燕掠平芜去，人冲细雨来。东风生故里，又过几花开。	章孝标	春原早望	一长年春燕人东又	五言律诗
一别长安后，晨征便信鸡。河声入峡急，地势出关低。绿树丛垓下，青芜阔楚西。路长知不恶，随处得诗题。	李频	送友人之扬州	一晨河地绿青路随	五言律诗
东西南北人，高迹自相亲。天下已归汉，山中犹避秦。龙楼曾作客，鹤氅不为臣。独有千年后，青青庙木春。	李频	过四皓庙	东高天山龙鹤独青	五言律诗
故园何处在，零落五湖东。日暮无来客，天寒有去鸿。大河冰彻塞，高岳雪连空。独夜悬归思，迢迢永漏中。	李频	陕下怀归	故零日天大高独迢	五言律诗
行行野雪薄，寒气日通春。故国又芳草，沧江终白身。游归花落满，睡起鸟啼新。莫惜闲书札，西来问旅人。	李频	送徐处士归江南	行寒故沧游睡莫西	五言律诗
相识未十日，相知如十年。从来易离别，此去忽留连。路险行冲雨，山高度隔天。难终清夜坐，更听说安边。	李频	鄜州留别王从事	相相从此路山难更	五言律诗
匹马西游日，从吴又转荆。风雷几夜坐，山水半年行。梦永秋灯灭，吟余晓露明。良时不我与，白发向秦生。	李频	长安夜怀	匹从风山梦吟良白	五言律诗
何人山雪夜，相访不相思。若得长闲日，应无暂到时。叶寒凋欲尽，泉冻落还迟。即此天明去，重来未有期。	李频	冬夜山中寻友	何相若应叶泉即重	五言律诗
君逐云山去，人间又绝踪。半湖乘早月，中路入疏钟。秋尽草虫急，夜深山雨重。平生心未已，岂得更相从。	李频	送刘山人归洞庭	君人半中秋夜平岂	五言律诗
白马游何处，青楼日正长。凤箫抛旧曲，鸾镜懒新妆。玄鸟深巢静，飞花入户香。虽非窦滔妇，锦字已成章。	李频	古意	白青凤鸾玄飞虽锦	五言律诗
当暑忆归林，陶家借柳阴。蝉从初伏噪，客向晚凉吟。白日欺玄鬓，沧江负素心。神仙倘有术，引我出幽岑。	李频	避暑	当陶蝉客白沧神引	五言律诗
为客得从容，官清料复重。海崖归有业，天目近何峰。是处通春棹，无村不夜舂。马卿夸贵达，还说返临邛。	李频	送吴秘书归杭州	为官海天是无马还	五言律诗
秋分一夜停，阴魄最晶荧。好是生沧海，徐看历杳冥。层空疑洗色，万怪想潜形。他夕无相类，晨鸡不可听。	李频	中秋对月	秋阴好徐层万他晨	五言律诗
万里巴江水，秋来满峡流。乱山无陆路，行客在孤舟。汹汹滩声急，冥冥树色愁。免为三不吊，已白一生头。	李频	八月上峡	万秋乱行汹冥免已	五言律诗
字人修祖德，清白定闻传。匹马从秦去，孤帆入楚悬。关中寒食雨，湖上暑衣天。四考兼重请，相知住几年。	李频	送狄明府赴九江	字清匹孤关湖四相	五言律诗
旧业在东鄙，西游从楚荆。风雷几夜坐，山水半年行。梦永秋灯灭，吟孤晓露明。前心若不遂，有耻却归耕。	李频	陕下投姚谏议	旧西风山梦吟前有	五言律诗
何处不相思，相逢还有时。交心如到老，会面未为迟。苦学缘明代，劳生欲白髭。唯君一度别，便似见无期。	李频	关东逢薛能	何相交会苦劳唯便	五言律诗
天柱与天目，曾栖绝顶房。青云求禄晚，白日坐家长。井气通潮信，窗风引海凉。平生诗称在，老达亦何妨。	李频	富春赠孙璐	天曾青白井窗平老	五言律诗
东堂虽不捷，西去复何愁。蜀马知归路，巴山似旧游。星临剑阁动，花落锦江流。鼓吹青林下，时闻祭武侯。	李频	送友人游蜀	东西蜀巴星花鼓时	五言律诗
古木有清阴，寒泉有下深。蝉从初伏噪，客向晚凉吟。白日欺玄鬓，沧江负素心。甚思中夜话，何路许相寻。	李频	夏日盩厔郊居寄姚少府	古寒蝉客白沧甚何	五言律诗
见说湘江切，长愁有去时。江湖秋涉远，雷雨夜眠迟。旧业多归兴，空山尽老期。天寒一瓢酒，落日醉留谁。	李频	送胡休处士归湘江	见长江雷旧空天落	五言律诗
风涛几千里，归路半乘舟。此地难相遇，何人更共游。坐经嵩顶夏，行值洛阳秋。到寺安禅夕，江云满石楼。	李频	峡州送清彻上人归浙西	风归此何坐行到江	五言律诗
一锡随缘赴，天台又去登。长亭旧别路，落日独行僧。夜烧山何处，秋帆浪几层。他时授巾拂，莫为老无能。	李频	送僧入天台	一天长落夜秋他莫	五言律诗
高楼会月夜，北雁向南分。留住经春雪，辞来见夏云。遥空江不极，绝顶日难曛。一与山僧坐，无因得议文。	李频	回山后寄范酂先辈	高北留辞遥绝一无	五言律诗
白社思归处，青门见去人。乡遥茂苑树，路入广陵尘。海日潮浮晓，湖山雪露春。犹期来帝里，未是得闲人。	李频	长安送友人东归	白青乡路海湖犹未	五言律诗
到日值摇落，相留山舍空。微寒生夜半，积雨向秋终。度讲多来雁，经禅少候虫。方从听话后，不省在愁中。	李频	深秋过源宗上人房	到相微积度经方不	五言律诗
苍苍山阁晚，杳杳隙尘秋。偶上多时立，翻成尽日愁。草平连邑动，河满逐江流。下视穷边路，行人在陇头。	李频	秋日登山阁	苍杳偶翻草河下行	五言律诗
满阁终南色，清宵独倚栏。风高斜汉动，叶下曲江寒。帝里求名老，空门见性难。吾师无一事，不似在长安。	李频	秋宿慈恩寺遂上人院	满清风叶帝空吾不	五言律诗
居与鸟巢邻，日将巢鸟亲。多生从此性，久集得无身。树老风终夜，山寒雪见春。不知诸祖后，传印是何人。	李频	题栖霞寺庆上人院	居日多久树山不传	五言律诗
天际蜀门开，西看举别杯。何人不异礼，上客自怀才。夜涧青林发，秋江渌水来。临邛行乐处，莫到白头回。	李频	送友人入蜀	天西何上夜秋临莫	五言律诗
山中畿内邑，别觉大夫清。簿领分王事，官资寄野情。闲斋无狱讼，隐几向泉声。从此朝天路，门前是去程。	李频	赠同官苏明府	山别簿官闲隐从门	五言律诗
云水入荆湘，古来鱼鸟乡。故关重隔远，春日独行长。山溜含清韵，江雷吐夜光。郡中词客会，游子更升堂。	李频	送厉图南往荆州觐伯	云古故春山江郡游	五言律诗
归家来几夜，倏忽觉秋残。月满方塘白，风依老树寒。戏鱼重跃定，惊鸟却栖难。为有门前路，吾生不得安。	李频	山中夜坐	归倏月风戏惊为吾	五言律诗
见说海西隅，山川与俗殊。宦游如不到，仙分即应无。瀑布当公署，天台是县图。遥知为吏去，有术字茕孤。	李频	送台州唐兴陈明府	见山宦仙瀑天遥有	五言律诗
暑天宜野宅，林籁爽泠泠。沙月邀开户，岩风助扫庭。鹭栖依绿筿，鱼跃出清萍。客抱方如醉，因来得暂醒。	李频	夏日过友人檀溪别业	暑林沙岩鹭鱼客因	五言律诗
每日得闲吟，清曹阙下深。因知遥夜坐，别有远山心。芸细书中气，松疏雪后阴。归时高兴足，还复插朝簪。	李频	冬夜和范秘书宿秘省中作	每清因别芸松归还	五言律诗
孤帆几日悬，楚客思飘然。水宿南湖夜，山离旧国年。秋风高送雁，寒雨入停蝉。此去勤书札，时常中路传。	李频	送友人游太原	孤楚水山秋寒此时	五言律诗
山后与山前，相思隔叫猿。残云收树末，返照落江源。苦雨秋涛涨，狂风野火翻。朝来卖药客，遇我达无言。	李频	江上居寄山中客	山相残返苦狂朝遇	五言律诗
青山复渌水，想入富春西。夹岸清猿去，中流白日低。美兼华省出，荣共故乡齐。贱子遥攀送，归心逐马蹄。	李频	送张郎中赴睦州	青想夹中美荣贱归	五言律诗
夏口本吴头，重城据上游。戈船转江汉，风月宿汀洲。执宪倾民望，衔恩赴主忧。谁知旧寮属，攀饯泪仍流。	李频	送鄂渚韦尚书赴镇	夏重戈风执衔谁攀	五言律诗
书记向丘门，旌幢夹谷尊。从来游幕意，此去幷酬恩。雁叫嫌冰合，骢嘶喜雪繁。同为入室士，不觉别销魂。	李频	送崔侍御书记赴山北座主尚	书旌从此雁骢同不	五言律诗
霜鬓持霜简，朝天向雪天。玉阶初辨色，琼树乍相鲜。密翳空难曙，盈徴瑞不愆。谁为洛阳客，是日更高眠。	李频	入朝遇雪	霜朝玉琼密盈谁是	五言律诗
日月不并照，升沉俱有时。自媒徒欲速，孤立却宜迟。尽力唯求己，公心任遇谁。人间不得意，半是鬓先衰。	李频	勉力	日升自孤尽公人半	五言律诗
林色树还曛，何时得见君。独居度永日，相去远浮云。故疾随秋至，离怀觉夜分。蛩声非自苦，偏是旅人闻。	李频	郊居寄友人	林何独相故离蛩偏	五言律诗
雪后江上去，风光故国新。清浑天气晓，绿动浪花春。劝酒提壶鸟，乘舟震泽人。谁知沧海月，取桂却来秦。	李频	送陆肱归吴兴	雪风清绿劝乘谁取	五言律诗
却接良宵坐，明河几转流。安禅逢小暑，抱疾入高秋。静室闻玄理，深山可白头。朝朝献林果，亦欲学猕猴。	李频	暮秋重过山僧院	却明安抱静深朝亦	五言律诗
南浮虽六月，风水已秋凉。日乱看江树，身飞逐楚樯。后期谁可定，临别语空长。远宦须清苦，幽兰贵独芳。	李频	送新安少府	南风日身后临远幽	五言律诗
何人不归去，君去是闲人。帝里求相识，山家即近邻。交情吾道可，离思柳条新。未饮青门酒，先如醉梦身。	李频	送人归吴	何君帝山交离未先	五言律诗
儒服从戎去，须知胜事全。使君开幕日，天子偃戈年。风雨依嵩岭，桑麻接楚田。新诗随过客，旋满洛阳传。	李频	送姚评事	儒须使天风桑新旋	五言律诗
是法从生有，修持历劫尘。独居岩下室，长似定中身。树老风终夜，山寒雪见春。不知诸祖后，传印是何人。	李频	题栖云寺立上人院	是修独长树山不传	五言律诗
巴中初去日，已遇使君留。及得寻东道，还陪上北楼。江冲巫峡出，樯过洛宫收。好是从戎罢，看山觉自由。	李频	黔中罢职过峡州题田使君北	巴已及还江樯好看	五言律诗
逍遥蓬阁吏，才子复诗流。坟籍因穷览，江湖却纵游。眠波听戍鼓，饭浦约鱼舟。处处迎高密，先应扫郡楼。	李频	江上送从兄群玉校书东游	逍才坟江眠饭处先	五言律诗
自入华山居，关东相见疏。瓢中谁寄酒，叶上我留书。巢鸟寒栖尽，潭泉暮冻余。长闻得药力，此说又何如。	李频	华山寻隐者	自关瓢叶巢潭长此	五言律诗
空门有才子，得道亦吟诗。内殿频徴入，孤峰久作期。高名何代比，密行几生持。长爱乔松院，清凉坐夏时。	李频	题荐福寺僧栖白上人院	空得内孤高密长清	五言律诗
久在仙坛下，全家是地仙。池塘来乳洞，禾黍接芝田。起看青山足，还倾白酒眠。不知尘世事，双鬓逐流年。	李频	游四明山刘樊二真人祠题山	久全池禾起还不双	五言律诗
得禄从高第，还乡见后生。田园休问主，词赋已垂名。扫壁前题出，开窗旧景清。遥知贤太守，致席日邀迎。	李频	和太学赵鸿博士归蔡中	得还田词扫开遥致	五言律诗
惠人须宰邑，为政贵通经。却用清琴理，犹嫌薄俗听。涨江晴渐渌，春峤烧还青。若宿严陵濑，谁当是客星。	李频	送寿昌曹明府	惠为却犹涨春若谁	五言律诗
秦楼吟苦夜，南望只悲君。一宦终遐徼，千山隔旅坟。恨声流蜀魄，冤气入湘云。无限风骚句，时来日夜闻。	李频	哭贾岛	秦南一千恨冤无时	五言律诗
列土人间盛，彭门属九州。山河天设险，礼乐牧分忧。皎日为明信，清风占早秋。虽同却縠举，却縠不封侯。	李频	送薛能赴镇徐方	列彭山礼皎清虽却	五言律诗
西京无暑气，夏景似清秋。天府来相辟，高人去自由。江山通蜀国，日月近神州。若共将军语，河兰地未收。	李频	送鳯翔范书记	西夏天高江日若河	五言律诗
三秦一会面，二陕久分携。共忆黄河北，相留白日西。寄来书少达，别后梦多迷。早晚期于此，看花听鸟啼。	李频	岐山逢陕下故人	三二共相寄别早看	五言律诗
幷州非故国，君去复寻谁。猃狁方为寇，嫖姚正用师。戍烟来自号，边雪下无时。更想经绵上，应逢禁火期。	李频	送友人陆肱往太原	幷君猃嫖戍边更应	五言律诗
吾宗偏好武，汉代将家流。走马辞中禁，屯军向渭州。天心待破虏，阵面许封侯。却得河源水，方应洗国雠。	李频	赠李将军	吾汉走屯天阵却方	五言律诗
归心常共知，归路不相随。彼此无依倚，东西又别离。山花含雨湿，江树近潮欹。莫恋渔樵兴，生涯各有为。	李频	送友人喻坦之归睦州	归归彼东山江莫生	五言律诗
闲却白云居，行踪出去初。窗中聊取笔，架上独留书。日背林光冷，潭澄岳影虚。长闻得药力，此说复何如。	李频	寻华阳隐者	闲行窗架日潭长此	五言律诗
岂得有书名，徒为老帝京。关中秋气早，雨后夜凉生。沧海身终泛，青门梦已行。秦人纵相识，多少别离情。	李频	长安即事	岂徒关雨沧青秦多	五言律诗
朔野正秋风，前程见碛鸿。日西身独远，山转路无穷。树隔高关断，沙连大漠空。君看河外将，早晚拟平戎。	李频	送友人游塞北	朔前日山树沙君早	五言律诗
承恩虽内殿，得道本深山。举世相看老，孤峰独自还。溪来青壁里，路在白云间。绝顶无人住，双峰是旧关。	李频	送供奉喻炼师归天目山	承得举孤溪路绝双	五言律诗
入境当春务，农蚕事正殷。逢溪难饮马，度岭更劳人。想取烝黎泰，无过赋敛均。不知成政后，谁是得为邻。	李频	之任建安渌溪亭偶作二首	入农逢度想无不谁	五言律诗
维舟绿溪岸，绕郡白云峰。将幕连山起，人家向水重。短才无独见，长策未相逢。所幸分尧理，烝民悉可封。	李频	之任建安渌溪亭偶作二首	维绕将人短长所烝	五言律诗
为郎非白头，作牧授沧洲。江界乘潮入，山川值胜游。暑气随转扇，凉月傍开楼。便欲归田里，抛官逐隐侯。	李频	送侯郎中任新定二首一	为作江山暑凉便抛	五言律诗
罢郎东出守，半路得浮舟。大斾行当夏，桐江到未秋。云闲分岛寺，涛静见沙鸥。谁伴临清景，吟诗上郡楼。	李频	送侯郎中任新定二首二	罢半大桐云涛谁吟	五言律诗
野客愁来日，山房木落中。微风生夜半，积雨向秋终。证道方离法，安禅不住空。迷途将觉路，语默见西东。	李频	暮秋宿清源上人院	野山微积证安迷语	五言律诗
却忆凉堂坐，明河几度流。安禅逢小暑，抱疾入高秋。水国曾重讲，云林半旧游。此来看月落，还似道相求。	李频	秋夜宿重本上人院	却明安抱水云此还	五言律诗
竹向空斋合，无僧在四邻。去云离坐石，斜月到禅身。树老风终夜，山寒雪见春。不知诸祖后，传印是何人。	李频	赠立规上人	竹无去斜树山不传	五言律诗
江城寒食下，花木惨离魂。几宿投山寺，孤帆过海门。□声泼火雨，柳色禁烟村。定看堂高后，斑衣灭泪痕。	李频	苏州寒食日送人归觐	江花几孤□柳定斑	五言律诗
高楼上长望，百里见灵山。雨歇河珠定，云开谷鸟还。田苗映林合，牛犊傍村闲。始得消忧处，蝉声催入关。	李郢	夏日登信州北楼	高百雨云田牛始蝉	五言律诗
听钟到灵观，仙子喜相寻。茅洞几千载，水声寒至今。读碑丹井上，坐石涧亭阴。清兴未云尽，烟霞生夕林。	李郢	游天柱观	听仙茅水读坐清烟	五言律诗
坐恐三更至，流年此夜分。客心无限事，愁雨不堪闻。灞上家殊远，炉前酒暂醺。刘郎亦多恨，诗忆故山云。	李郢	酬刘谷除夜见寄	坐流客愁灞炉刘诗	五言律诗
锵锵华驷客，门馆贺新正。野雪江山霁，微风竹树清。芜庭春意晓，残枿烬烟生。忽忆王孙草，前年在帝京。	李郢	元日作	锵门野微芜残忽前	五言律诗
孤亭遥带寺，静者独登临。楚霁江流慢，春归泽气阴。野田青牧马，幽竹暖鸣禽。日日年光尽，何堪故国心。	李郢	酬刘谷立春日吏隐亭见寄	孤静楚春野幽日何	五言律诗
重公旧相识，一夕话劳生。药裹关身病，经函寄道情。岳寒当寺色，滩夜入楼声。不待移文诮，三年别赤城。	李郢	宿怜上人房	重一药经岳滩不三	五言律诗
暮雨杨雄宅，秋风向秀园。不闻砧杵动，时看桔槔翻。钓下鱼初食，船移鸭𫏐喧。橘寒才弄色，须带早霜繁。	李郢	园居	暮秋不时钓船橘须	五言律诗
千金画阵图，自为弓剑苦。杀尽田野人，将军犹爱武。性命换他恩，功成谁作主。凤皇楼上人，夜夜长歌舞。	曹邺	战城南	千自杀将性功凤夜	五言律诗
翦妾身上巾，赠郎伤妾神。郎车不暂停，妾貌宁长春。青天无停雪，沧海无停津。遣妾空床梦，夜夜随车轮。	曹邺	长相思	翦赠郎妾青沧遣夜	五言律诗
远水犹归壑，征人合忆乡。泣多盈袖血，吟苦满头霜。楚国连天浪，衡门到海荒。何当生燕羽，时得近雕梁。	曹邺	长城下	远征泣吟楚衡何时	五言律诗
我家不背水，君身不向越。自是相忆苦，忽如经年别。山家草木寒，石上有残雪。美人望不见，迢迢云中月。	曹邺	浐川寄进士刘驾	我君自忽山石美迢	五言律诗
太守龙为马，将军金作车。香飘十里风，风下绿珠歌。莫怪坐上客，叹君庭前花。明朝此池馆，不是石崇家。	曹邺	和潘安仁金谷集	太将香风莫叹明不	五言律诗
常闻贫贱夫，头白终相待。自从嫁黔娄，终岁长不在。君梦有双影，妾梦空四邻。常思劲北风，吹折双车轮。	曹邺	不可见	常头自终君妾常吹	五言律诗
高阙碍飞鸟，人言是君家。经年不归去，爱妾面上花。妾面虽有花，妾心非女萝。郎妻自不重，于妾欲如何。	曹邺	古词	高人经爱妾妾郎于	五言律诗
碧树杳云暮，朔风自西来。佳人忆山水，置酒在高台。不必问流水，坐来日已西。劝君速归去，正及鹧鸪啼。	曹邺	和谢豫章从宋公戏马台送孔	碧朔佳置不坐劝正	五言律诗
新霁辨草木，晚塘明衣衿。乳燕不归宿，双双飞向林。微照露花影，轻云浮麦阴。无人可招隐，尽日登山吟。	曹邺	霁后作	新晚乳双微轻无尽	五言律诗
无成归故国，上马亦高歌。况是飞鸣后，殊为喜庆多。暑销嵩岳雨，凉吹洞庭波。莫便闲吟去，须期接盛科。	曹邺	送郑谷归宜春	无上况殊暑凉莫须	五言律诗
闲门横古塘，红树已惊霜。独立望秋草，野人耕夕阳。孤烟起蜗舍，飞鹭下渔梁。唯有田家事，依依似故乡。	储嗣宗	南陂远望	闲红独野孤飞唯依	五言律诗
尘飞不到空，露湿翠微宫。鹤影石桥月，箫声松殿风。绿毛辞世女，白发入壶翁。借问烧丹处，桃花几遍红。	储嗣宗	宿玉箫宫	尘露鹤箫绿白借桃	五言律诗
杉风振旅尘，晚景籍芳茵。片水明在野，万花深见人。静依归鹤思，远惜旧山春。今日惜携手，寄怀吟白苹。	储嗣宗	晚眺徐州延福寺	杉晚片万静远今寄	五言律诗
尘迹入门尽，悄然江海心。水声巫峡远，山色洞庭深。风桂落寒子，岚烟凝夕阴。前轩鹤归处，萝月思沉沉。	储嗣宗	宿甘棠馆	尘悄水山风岚前萝	五言律诗
寂寞对衰草，地凉凝露华。蝉鸣月中树，风落客前花。山馆无宿伴，秋琴初别家。自怜千万里，笔砚寄生涯。	储嗣宗	宿山馆	寂地蝉风山秋自笔	五言律诗
斜日出门去，残花已过春。鸟声穿叶远，虎迹渡溪新。入洞几时路，耕田何代人。自惭非避俗，不敢问迷津。	储嗣宗	入浮石山	斜残鸟虎入耕自不	五言律诗
远节惨言别，况予心久违。从来忆家泪，今日送君归。野路正风雪，还乡犹布衣。里中耕稼者，应笑读书非。	储嗣宗	送人归故园	远况从今野还里应	五言律诗
芳草离离思，悠悠春梦余。池亭千里月，烟水一封书。诗想怀康乐，文应吊子胥。扁舟恋南越，岂独为鲈鱼。	储嗣宗	得越中书	芳悠池烟诗文扁岂	五言律诗
欲暮候樵者，望山空翠微。虹随余雨散，鸦带夕阳归。穷巷长秋草，孤村时捣衣。谁知多病客，寂寞掩柴扉。	储嗣宗	秋墅	欲望虹鸦穷孤谁寂	五言律诗
澄潭昔卧龙，章句世为宗。独步声名在，千岩水石空。野禽悲灌木，落日吊清风。后学攀遗址，秋山闻草虫。	储嗣宗	过王右丞书堂二首一	澄章独千野落后秋	五言律诗
万树影参差，石床藤半垂。萤光虽散草，鸟迹尚临池。风雅传今日，云山想昔时。感深苏属国，千载五言诗。	储嗣宗	过王右丞书堂二首二	万石萤鸟风云感千	五言律诗
孤雁暮飞急，萧萧天地秋。关河正黄叶，消息断青楼。湘渚烟波远，骊山风雨愁。此时万里道，魂梦绕沧洲。	储嗣宗	孤雁	孤萧关消湘骊此魂	五言律诗
尽室居幽谷，乱山为四邻。雾深知有术，窗静似无人。鹤语松上月，花明云里春。生涯更何许，尊酒与垂纶。	储嗣宗	赠隐者	尽乱雾窗鹤花生尊	五言律诗
幽独自成愚，柴门日渐芜。陆机初入洛，孙楚又游吴。失意怨杨柳，异乡闻鹧鸪。相思复相望，春草满南湖。	储嗣宗	早春怀薛公裕	幽柴陆孙失异相春	五言律诗
吴山青楚吟，草色异乡心。一酌水边酒，数声花下琴。登楼旧国远，探穴九疑深。更想逢秋节，那堪闻夜砧。	储嗣宗	送友人游吴	吴草一数登探更那	五言律诗
兰泽伤秋色，临风远别期。东城草虽绿，南浦柳无枝。直道岂易枉，暗投谁不疑。因君问行役，有泪湿江蓠。	储嗣宗	赠别	兰临东南直暗因有	五言律诗
万里访遗尘，莺声泪湿巾。古书无主散，废宅与山邻。宿草风悲夜，荒村月吊人。凄凉问残柳，今日为谁春。	储嗣宗	经故人旧居	万莺古废宿荒凄今	五言律诗
荒台荆棘多，忠谏竟如何。细草迷宫巷，闲花悮绮罗。前溪徒自绿，子夜不闻歌。怅望清江暮，悠悠东去波。	储嗣宗	吴宫	荒忠细闲前子怅悠	五言律诗
清无车马尘，深洞百花春。鸡犬疑沾药，耕桑似避秦。登山采樵路，临水浣纱人。若得心无事，移家便卜邻。	储嗣宗	春游望仙谷	清深鸡耕登临若移	五言律诗
石屏苔色凉，流水绕祠堂。巢鹊疑天汉，潭花似镜妆。神来云雨合，神去蕙兰香。不复闻双佩，山门空夕阳。	储嗣宗	圣女祠	石流巢潭神神不山	五言律诗
行人倦游宦，秋草宿湖边。露湿芙蓉渡，月明渔网船。寒机深竹里，远浪到门前。何处思乡甚，歌声闻采莲。	储嗣宗	宿范水	行秋露月寒远何歌	五言律诗
清苦月偏知，南归瘦马迟。橐轻缘换酒，髪白为吟诗。水色西陵渡，松声伍相祠。圣朝思直谏，不是挂冠时。	储嗣宗	送顾陶校书归钱塘	清南橐髪水松圣不	五言律诗
大隐能兼济，轩窗逐胜开。远含云水思，深得栋梁材。吏散山逾静，庭闲鸟自来。更怜幽砌色，秋雨长莓苔。	储嗣宗	题云阳高少府衙斋	大轩远深吏庭更秋	五言律诗
江草暖初绿，雁行皆北飞。异乡那久客，野鸟尚思归。十载过如梦，素心应已违。行行家渐远，更苦得书稀。	于武陵	早春山行	江雁异野十素行更	五言律诗
绕屋树森森，多栖紫阁禽。暂过当永夜，微得话前心。入楚行应远，经湘恨必深。那堪对寒烛，更赋别离吟。	于武陵	宿友生林居因怀贾区	绕多暂微入经那更	五言律诗
入市虽求利，怜君意独真。㔉将寒涧树，卖与翠楼人。瘦叶几经雪，淡花应少春。长安重桃李，徒染六街尘。	于武陵	赠卖松人	入怜㔉卖瘦淡长徒	五言律诗
相思春树绿，千里亦依依。鄠杜月频满，潇湘人未归。桂花风半落，烟草蝶双飞。一别无消息，水南车迹稀。	于武陵	友人南游不回因而有寄	相千鄠潇桂烟一水	五言律诗
南北行已久，怜君知苦辛。万家同草木，三载得阳春。东道听游子，夷门歌主人。空持语相送，应怪不沾巾。	于武陵	送酂县董明府之任	南怜万三东夷空应	五言律诗
日暖上山路，鸟啼知已春。忽逢幽隐处，如见独醒人。石冷开常晚，风多落亦频。樵夫应不识，岁久伐为薪。	于武陵	山上树	日鸟忽如石风樵岁	五言律诗
簟凉秋气初，长信恨何如。拂黛月生指，解鬟云满梳。一从悲画扇，几度泣前鱼。坐听南宫乐，凉风摇翠裾。	于武陵	长信宫二首一	簟长拂解一几坐凉	五言律诗
一失辇前恩，绮罗生暗尘。惟应深夜月，独伴向隅人。长信翠蛾老，昭阳红粉新。君心似秋节，不使草长春。	于武陵	长信宫二首二	一绮惟独长昭君不	五言律诗
东门车马路，此路在浮沉。白日若不落，红尘应更深。从来名利地，皆起是非心。所以青青草，年年生汉阴。	于武陵	东门路	东此白红从皆所年	五言律诗
楼下长江路，舟车昼不闲。鸟声非故国，春色是他山。一望云复水，几重河与关。愁心随落日，万里各西还。	于武陵	江楼春望	楼舟鸟春一几愁万	五言律诗
九陌尽风尘，嚣嚣昼复昏。古今人不断，南北路长存。叶落上阳树，草衰金谷园。乱鸦归未已，残日半前轩。	于武陵	洛中晴望	九嚣古南叶草乱残	五言律诗
不系与舟闲，悠悠吴楚间。羞将新白发，却到旧青山。一叶忽离树，几人同入关。长安家尚在，秋至又西还。	于武陵	西归	不悠羞却一几长秋	五言律诗
穷秋几日雨，处处生苍苔。旧国寄书后，凉天方雁来。露繁山草湿，洲暖水花开。去尽同行客，一帆犹未回。	于武陵	南游	穷处旧凉露洲去一	五言律诗
杜陵无厚业，不得驻车轮。重到曾游处，多非旧主人。东风千岭树，西日一洲苹。又渡湘江去，湘江水复春。	于武陵	南游有感	杜不重多东西又湘	五言律诗
北风吹楚树，此地独先秋。何事屈原恨，不随湘水流。凉天生片月，竟夕伴孤舟。一作南行客，无成空白头。	于武陵	夜泊湘江	北此何不凉竟一无	五言律诗
楚人歌竹枝，游子泪沾衣。异国久为客，寒宵频梦归。一封书未返，千树叶皆飞。南过洞庭水，更应消息稀。	于武陵	客中	楚游异寒一千南更	五言律诗
人间惟此路，长得绿苔衣。及户无行迹，游方应未归。平生无限事，到此尽知非。独倚松门久，阴云昏翠微。	于武陵	访道者不遇	人长及游平到独阴	五言律诗
石室扫无尘，人寰与此分。飞来南浦树，半是华山云。浮世几多事，先生应不闻。寒山满西日，空照雁成群。	于武陵	赠王隐者山居	石人飞半浮先寒空	五言律诗
长安清渭东，游子迹重重。此去红尘路，难寻君马踪。昔时轻一别，渐老贵相逢。应恋嵩阳住，嵩阳饶古松。	于武陵	寄友人	长游此难昔渐应嵩	五言律诗
行子与秋叶，各随南北风。虽非千里别，还阻一宵同。过尽少年日，尚如长转蓬。犹为布衣客，羞入故关中。	于武陵	别故人	行各虽还过尚犹羞	五言律诗
一听游子歌，秋计觉蹉跎。四海少平地，百川无定波。共惊年已暮，俱向客中多。又驾征轮去，东归事若何。	于武陵	送客东归	一秋四百共俱又东	五言律诗
南北各万里，有云心更闲。因风离海上，伴月到人间。洛浦少高树，长安无旧山。裴回不可驻，漠漠又空还。	于武陵	孤云	南有因伴洛长裴漠	五言律诗
悔作望南浦，望中生远愁。因知人易老，为有水东流。欲附故乡信，不逢归客舟。萋萋两岸草，又度一年秋。	于武陵	远水	悔望因为欲不萋又	五言律诗
江头一声起，芳岁已难留。听此高林上，遥知故国秋。应催风落叶，似劝客回舟。不是新蝉苦，年年自有愁。	于武陵	咏蝉	江芳听遥应似不年	五言律诗
青山长寂寞，南望独高歌。四海故人尽，九原新垅多。西沉浮世日，东注逝川波。不使年华驻，此生能几何。	于武陵	感情	青南四九西东不此	五言律诗
东风吹草色，空使客蹉跎。不设太平险，更应游子多。几伤行处泪，一曲醉中歌。尽向青门外，东随渭水波。	于武陵	感怀	东空不更几一尽东	五言律诗
俛仰不能去，如逢旧友同。曾因春雪散，见在华山中。何处有明月，访君听远风。相将归未得，各占石岩东。	于武陵	友人亭松	俛如曾见何访相各	五言律诗
僻地好泉石，何人曾陆沉。不知青嶂外，更有白云深。因此见乔木，几回思旧林。殷勤猿与鸟，惟我独何心。	于武陵	游中梁山	僻何不更因几殷惟	五言律诗
到此绝车轮，萋萋草树春。青山如有利，白石亦成尘。水阔应无路，松深不见人。如知巢与许，千载迹犹新。	于武陵	寻山	到萋青白水松如千	五言律诗
南渡人来绝，喧喧雁满沙。自生江上月，长有客思家。半夜下霜岸，北风吹荻花。自惊归梦断，不得到天涯。	于武陵	宿江口	南喧自长半北自不	五言律诗
扰扰浮梁路，人忙月自闲。去年为塞客，今夜宿萧关。辞国几经岁，望乡空见山。不知江叶下，又作布衣还。	于武陵	秋夜达萧关	扰人去今辞望不又	五言律诗
乱峰连叠嶂，千里绿峨峨。蜀国路如此，游人车亦过。远烟当叶敛，骤雨逐风多。独忆紫芝叟，临风歌旧歌。	于武陵	斜谷道	乱千蜀游远骤独临	五言律诗
蜀国少平地，方思京洛间。远为千里客，来度百牢关。帆影清江水，铃声碧草山。不因名与利，尔我各应闲。	于武陵	过百牢关贻舟中者	蜀方远来帆铃不尔	五言律诗
何当开此镜，即见髪如丝。白日急于水，一年能几时。每逢芳草处，长返故园迟。所以多为客，蹉跎欲怨谁。	于武陵	客中览镜	何即白一每长所蹉	五言律诗
征车千里至，碾遍六街尘。向此有营地，忽逢无事人。昔时颜未改，浮世路多新。且脱衣沽酒，终南山欲春。	于武陵	长安逢隐者	征碾向忽昔浮且终	五言律诗
草堂前有山，一见一相宽。处世贵僧静，青松因岁寒。他山逢旧侣，尽日话长安。所以闲行迹，千回绕药栏。	于武陵	与僧话旧	草一处青他尽所千	五言律诗
日日市朝路，何时无苦辛。不随丹灶客，终作白头人。浮世度千载，桃源方一春。归来华表上，应笑北邙尘。	于武陵	赠王道士	日何不终浮桃归应	五言律诗
世人无正心，虫网匣中琴。何以经时废，非为娱耳音。独令高韵在，谁感隙尘深。应是南风曲，声声不合今。	于武陵	匣中琴	世虫何非独谁应声	五言律诗
古来利与名，俱在洛阳城。九陌鼓初起，万车轮已行。周秦时几变，伊洛水犹清。二月中桥路，鸟啼春草生。	于武陵	过洛阳城	古俱九万周伊二鸟	五言律诗
离家凡几宵，一望一寥寥。新魄又将满，故乡应渐遥。独临彭蠡水，远忆洛阳桥。更有乘舟客，凄然亦驻桡。	于武陵	望月	离一新故独远更凄	五言律诗
朱槛满明月，美人歌落梅。忽惊尘起处，疑有凤飞来。一曲听初彻，几年愁暂开。东南正云雨，不得见阳台。	于武陵	王将军宅夜听歌	朱美忽疑一几东不	五言律诗
九折无停波，三光如转烛。玄珠人不识，徒爱燕赵玉。祖龙已深惑，汉氏远徇欲。骊山与茂陵，相对秋草绿。	司马扎	感古	九三玄徒祖汉骊相	五言律诗
春华惜妾态，秋草念妾心。始知井边桐，不如堂上琴。月落却羡镜，花飞犹委苔。门前长江水，一去终不回。	司马扎	古思	春秋始不月花门一	五言律诗
凉室无外响，空桑七弦分。所弹非新声，俗耳安肯闻。月落未终曲，暗中泣湘君。如传我心苦，千里苍梧云。	司马扎	弹琴	凉空所俗月暗如千	五言律诗
咫尺不相见，便同天一涯。何必隔关山，乃言伤别离。君心与我心，脉脉无由知。谁堪近别苦，远别犹有期。	司马扎	近别	咫便何乃君脉谁远	五言律诗
茂陵归路绝，谁念此淹留。极目月沉浦，苦吟霜满舟。孤猿啼后夜，久客病高秋。欲寄乡关恨，寒江无北流。	司马扎	江上秋夕	茂谁极苦孤久欲寒	五言律诗
多才与命违，末路隐柴扉。白发何人问，青山一剑归。晴烟独鸟没，野渡乱花飞。寂寞长亭外，依然空落晖。	司马扎	送归客	多末白青晴野寂依	五言律诗
青门聊极望，何事久离群。芳草失归路，故乡空暮云。信回陵树老，梦断灞流分。兄弟正南北，鸿声堪独闻。	司马扎	东门晚望	青何芳故信梦兄鸿	五言律诗
万花明曲水，车马动秦川。此日不得意，青春徒少年。晴沙下鸥鹭，幽沚生兰荃。向晚积归念，江湖心渺然。	司马扎	上巳日曲江有感	万车此青晴幽向江	五言律诗
行人方倦役，到此似还乡。流水来关外，青山近洛阳。溪云归洞鹤，松月半轩霜。坐恐晨钟动，天涯道路长。	司马扎	宿寿安甘棠馆	行到流青溪松坐天	五言律诗
出门皆有托，君去独何亲。阙下新交少，天涯旧业贫。烟寒岳树暝，雪后岭梅春。圣代留昆玉，那令愧郄诜。	司马扎	送友人下第东游	出君阙天烟雪圣那	五言律诗
春草平陵路，荷衣醉别离。将寻洛阳友，共结洞庭期。星月半山尽，天鸡出海迟。无轻此分手，他日重相思。	司马扎	山斋会别	春荷将共星天无他	五言律诗
古院闭松色，入门人自闲。罢经来宿鸟，支策对秋山。客念蓬梗外，禅心烟雾间。空怜濯缨处，阶下水潺潺。	司马扎	题清上人	古入罢支客禅空阶	五言律诗
贫交千里外，失路更伤离。晓泪芳草尽，夜魂明月知。空山连野外，寒鸟下霜枝。此景正寥落，为君玄髪衰。	司马扎	涂中寄薛中裕	贫失晓夜空寒此为	五言律诗
松间开一径，秋草自相依。终日不冠带，空山无是非。投纶溪鸟伴，曝药谷云飞。时向邻家去，狂歌夜醉归。	司马扎	隐者	松秋终空投曝时狂	五言律诗
楼中见千里，楼影入通津。烟树遥分陕，山河曲向秦。兴亡留白日，今古共红尘。鹳雀飞何处，城隅草自春。	司马扎	登河中鹳[雀]楼	楼楼烟山兴今鹳城	五言律诗
远客家水国，此来如到乡。何人垂白发，一叶钓残阳。柳暗鸟乍起，渚深兰自芳。因知帝城下，有路向沧浪。	司马扎	漾陂晚望	远此何一柳渚因有	五言律诗
曾当一面战，频出九重围。但见争锋处，长须得胜归。雪沾旗尾落，风断节毛稀。岂要铭燕石，平生重武威。	霍总	塞下曲	曾频但长雪风岂平	五言律诗
珠珑翡翠床，白皙侍中郎。五日来花下，双童问道傍。到门车马狭，连夜管弦长。每笑东家子，窥他宋玉墙。	霍总	关山月	珠白五双到连每窥	五言律诗
青骊八尺高，侠客倚雄豪。踏雪生珠汗，障泥护锦袍。路傍看骤影，鞍底卷旋毛。岂独连钱贵，酬恩更代劳。	霍总	骢马	青侠踏障路鞍岂酬	五言律诗
五色有名翚，清晨挟两雌。群群飞自乐，步步饮相随。觇叶逢人处，惊媒妒宠时。绿毛春鬬尽，强敌愿君知。	霍总	雉朝飞	五清群步觇惊绿强	五言律诗
本自江湖远，常开霜露余。争春候秾李，得水异红蕖。孤秀曾无偶，当门幸不锄。谁能政摇落，繁彩照堦除。	霍总	木芙蓉	本常争得孤当谁繁	五言律诗
日照四山雪，老僧门未开。冻瓶黏柱础，宿火陷炉灰。童子病归去，鹿麑寒入来。斋钟知渐近，枝鸟下生台。	郑綮	老僧	日老冻宿童鹿斋枝	五言律诗
一峰当胜地，万点照严城。势异昆冈发，光疑玄圃生。焚书翻见字，举燧不招兵。况遇新春夜，何劳秉烛行。	温庭皓	观山灯献徐尚书一	一万势光焚举况何	五言律诗
九枝应并耀，午夜忽潜然。景集青山外，萤分碧草前。辉华侵月影，历乱写星躔。望极高楼上，摇光满绮筵。	温庭皓	观山灯献徐尚书二	九午景萤辉历望摇	五言律诗
春山收暝色，爝火集余辉。丽景饶红焰，祥光出翠微。白榆行自比，青桂影相依。唯有偷光客，追游欲忘归。	温庭皓	观山灯献徐尚书三	春爝丽祥白青唯追	五言律诗
恨乏平戎策，惭登拜将坛。手持金钺冷，身挂铁衣寒。主圣扶持易，恩深报效难。三边犹未静，何敢便休官。	高骈	言怀	恨惭手身主恩三何	五言律诗
紫塞晓屯兵，黄沙披甲卧。战鼓声未齐，乌鸢已相贺。燕然山上云，半是离乡魂。卫霍待富贵，岂能无干坤。	于𣸣	塞下曲	紫黄战乌燕半卫岂	五言律诗
开门省禾黍，邻翁水头住。今朝南涧波，昨夜西川雨。牧童披短蓑，腰笛期烟渚。不问水边人，骑牛傍山去。	于𣸣	山村晓思	开邻今昨牧腰不骑	五言律诗
常经马嵬驿，见说坡前客。一从屠贵妃，生女愁倾国。是日芙蓉花，不如秋草色。当时嫁匹夫，不妨得头白。	于𣸣	马嵬驿	常见一生是不当不	五言律诗
垅上扶犂儿，手种腹长饥。窗下抛梭女，手织身无衣。我愿燕赵姝，化为嫫母姿。一笑不值钱，自然家国肥。	于𣸣	苦辛吟	垅手窗手我化一自	五言律诗
旅馆坐孤寂，出门成苦吟。何事觉归晚，黄花秋意深。寒蝶恋衰草，轸我离乡心。更见庭前树，南枝巢宿禽。	于𣸣	旅馆秋思	旅出何黄寒轸更南	五言律诗
二月野中芳，凡花亦能香。素娥哭新冢，樵柯鸣柔桑。田父引黄犬，寻狐上高冈。坟前呼犬归，不知头似霜。	于𣸣	寒食	二凡素樵田寻坟不	五言律诗
古凿岩居人，一廛称有产。虽沾巾覆形，不及贵门犬。驱牛耕白石，课女经黄茧。岁暮霜霰浓，画楼人饱煖。	于𣸣	山村叟	古一虽不驱课岁画	五言律诗
北别黄榆塞，南归白云乡。孤舟下彭蠡，楚月沉沧浪。为子惜功业，满身刀箭疮。莫渡汨罗水，回君忠孝肠。	于𣸣	戍客南归	北南孤楚为满莫回	五言律诗
村舍少闻事，日高犹闭关。起来花满地，戴胜鸣桑间。居安即永业，何者为故山。朱门与蓬户，六十头尽斑。	于𣸣	村居晏起	村日起戴居何朱六	五言律诗
采薇易为山，何必登首阳。濯缨易为水，何必泛沧浪。贵崇已难慕，谄笑何所长。东堂桂欲空，犹有收萤光。	于𣸣	感怀	采何濯何贵谄东犹	五言律诗
黄金骄石崇，与晋争国力。更欲住人间，一日买不得。行为忠信主，身是文章宅。四者俱不闻，空传堕楼客。	于𣸣	金谷感怀	黄与更一行身四空	五言律诗
不嫁白衫儿，爱君新紫衣。早知遽相别，何用假光辉。已闻都万骑，又道出重围。一轴金装字，致君终不归。	于𣸣	恨从军	不爱早何已又一致	五言律诗
天寿畏不永，烧金希长年。积土培枯根，自谓松柏坚。南陌试腰袅，西楼歌婵娟。岂知蔓草中，日日开夜泉。	于𣸣	烧金曲	天烧积自南西岂日	五言律诗
男作乡中丁，女作乡男妇。南村与北里，日日见父母。岂似从军儿，一去便白首。何当铸剑戟，尽得丁男力。	于𣸣	子从军	男女南日岂一何尽	五言律诗
绿野含曙光，东北云如茜。栖鸦林际起，落月水中见。此身何自苦，日日凌霜霰。流苏帐里人，犹在阳台畔。	于𣸣	早发	绿东栖落此日流犹	五言律诗
浐水桃李熟，杜曲芙蓉老。九天休沐归，腰玉垂杨道。避路回绮罗，迎风嘶騕袅。岂知山谷中，日日吹瑶草。	于𣸣	季夏逢朝客	浐杜九腰避迎岂日	五言律诗
行人何彷徨，陇头水呜咽。寒沙战鬼愁，白骨风霜切。薄日朦胧秋，怨气阴云结。杀成边将名，名着生灵灭。	于𣸣	陇头水	行陇寒白薄怨杀名	五言律诗
郎本东家儿，妾本西家女。对门中道间，终谓无离阻。岂知中道间，遣作空闺主。自是爱封侯，非关备胡虏。	于𣸣	杂曲歌辞古别离二首二	郎妾对终岂遣自非	五言律诗
白玉若无玷，花颜须及时。国色久在室，良媒亦生疑。鸦鬟未成髻，鸾镜徒相知。翻惭效颦者，却笑从人迟。	于𣸣	拟古意	白花国良鸦鸾翻却	五言律诗
借问陇头水，终年恨何事。深疑呜咽声，中有征人泪。自古蕴长策，况我非才智。无计谢潺湲，一宵空不寐。	于𣸣	陇头吟	借终深中自况无一	五言律诗
不耕南亩田，为爱东堂桂。身同树上花，一落又经岁。交亲日相薄，知己恩潜替。日开十二门，自是无归计。	于𣸣	思归引	不为身一交知日自	五言律诗
危楼送远目，信美奈乡情。转岸孤舟疾，衔山落照明。萧条看草色，惆怅认江声。谁会登临恨，从军白发生。	牛征	登越王楼即事	危信转衔萧惆谁从	五言律诗
中秋中夜月，世说慑妖精。顾兔云初蔽，长虵谁与勍。未追良友玩，安用玉轮盈。此意人谁喻，裁时穿禁城。	孙纬	中秋夜思郑延美有作	中世顾长未安此裁	五言律诗
清晓意未惬，卷帘时一吟。槛虚花气密，地暖竹声深。秀色还朝暮，浮云自古今。石泉惊已跃，会可洗幽心。	欧阳玭	清晓卷帘	清卷槛地秀浮石会	五言律诗
孤城向夕原，春入景初暄。绿树低官舍，青山在县门。楼台疑结蜃，枕席更闻猿。客路何曾定，栖迟欲断魂。	欧阳玭	巴陵	孤春绿青楼枕客栖	五言律诗
初日在斜溪，山云片片低。乡愁梦里失，马色望中迷。涧底凄泉气，岩前遍绿荑。非关秦塞去，无事候晨鸡。	欧阳玭	榆溪道上	初山乡马涧岩非无	五言律诗
关势遥临海，峰峦半入云。烟中独鸟下，潭上杂花熏。寄远悲春草，登临忆使君。此时还极目，离思更纷纷。	欧阳玭	新岭临眺寄连总进士	关峰烟潭寄登此离	五言律诗
古今逢此夜，共冀泬㵳明。岂是月华别，祗应秋气清。影当中土正，轮对八荒平。寻客徒留望，璇玑自有程。	潘纬	中秋月	古共岂祗影轮寻璇	五言律诗
客来鸣素琴，惆怅对遗音。一曲起于古，几人听到今。尽含风霭远，自泛月烟深。风续水山操，坐生方外心。	潘纬	琴	客惆一几尽自风坐	五言律诗
芳蓝滋匹帛，人力半天经。浸润加新气，光辉胜本青。还同冰出水，不共草为萤。翻覆依襟上，偏知造化灵。	王季文	青出蓝	芳人浸光还不翻偏	五言律诗
朔野烟尘起，天军又举戈。阴风向晚急，杀气入秋多。树尽禽栖草，冰坚路在河。汾阳无继者，羌虏肯先和。	李昌符	书边事	朔天阴杀树冰汾羌	五言律诗
马省曾行处，连嘶渡晚河。忽惊乡树出，渐识路人多。细径穿禾黍，颓垣压薜萝。乍归犹似客，邻叟亦相过。	李昌符	远归别墅	马连忽渐细颓乍邻	五言律诗
松底诗人宅，闲门远岫孤。数家分小径，一水截平芜。竹节偶相对，鸟名多自呼。爱君真静者，欲去又踟蹰。	李昌符	题友人屋	松闲数一竹鸟爱欲	五言律诗
此来风雨后，已觉减年华。若待皆无事，应难更有花。管弦临夜急，榆柳向江斜。且莫看归路，同须醉酒家。	李昌符	赠同游	此已若应管榆且同	五言律诗
北风吹雨雪，举目已凄凄。战鬼秋频哭，征鸿夜不栖。沙平关路直，碛广郡楼低。此去非东鲁，人多事鼓鼙。	杨凝	送人出塞	北举战征沙碛此人	五言律诗
此生迷有着，因病得寻师。话尽山中事，归当月上时。高松连寺影，亚竹入窗枝。闲忆草堂路，相逢非素期。	李昌符	寻僧元皎因赠	此因话归高亚闲相	五言律诗
才薄命如此，自嗟兼自疑。遭逢好文日，黜落至公时。倚玉甘无路，穿杨却未期。更惭君侍坐，问许可言诗。	李昌符	下第后蒙侍郎示意指于新先	才自遭黜倚穿更问	五言律诗
漂漂东去客，一宿渭城边。远处星垂岸，中流月满船。凉归夜深簟，秋入雨余天。渐觉家山小，残程尚几年。	李昌符	夜泊渭津	漂一远中凉秋渐残	五言律诗
一别同袍友，相思已十年。长安多在客，久病忽闻蝉。骤雨才沾地，阴云不遍天。微凉堪话旧，移榻晚风前。	杨凝	晚夏逢友人	一相长久骤阴微移	五言律诗
空庭吟坐久，爽气入荷衣。病叶先秋落，惊禽背月飞。瘴云晴未散，戍客老将依。为应金门策，多应说战机。	李昌符	秋中夜坐	空爽病惊瘴戍为多	五言律诗
酒醒乡关远，迢迢听漏终。曙分林影外，春尽雨声中。鸟思江村路，花残野岸风。十年成底事，羸马倦西东。	李昌符	旅游伤春	酒迢曙春鸟花十羸	五言律诗
故人居谪宦，今日一书来。良久惊兼喜，殷勤卷更开。瘴云沉去雁，江雨促新梅。满纸殊乡泪，非冤不可哀。	李昌符	得远书	故今良殷瘴江满非	五言律诗
四座列吾友，满园花照衣。一生知几度，后到拟先归。急管侵诸乐，严城送落晖。当欢莫离席，离席却欢稀。	李昌符	赠同席	四满一后急严当离	五言律诗
自得曹溪法，诸经更不看。已降禅侣久，兼作帝师难。夜木侵檐黑，秋灯照雨寒。如何嫌有着，一念在林峦。	李昌符	赠供奉僧玄观	自诸已兼夜秋如一	五言律诗
楚客抱离思，蜀琴留恨声。坐来新月上，听久觉秋生。夜静骚人语，天高别鹤鸣。因君兴一叹，竟夕意难平。	李昌符	送琴客	楚蜀坐听夜天因竟	五言律诗
此地闻犹恶，人言是所之。一家书绝久，孤驿梦成迟。八月三湘道，闻猿冒雨时。不须祠楚相，臣节转堪疑。	杨凝	别谪者	此人一孤八闻不臣	五言律诗
千里岂云去，欲归如路穷。人间无暇日，马上又秋风。破月衔高岳，流星拂晓空。此时皆在梦，行色独匆匆。	杨凝	行思	千欲人马破流此行	五言律诗
郗家庭树下，几度醉春风。今日花还发，当时事不同。流言应未息，直道竟难通。徒遣相思者，悲歌向暮空。	杨凝	感怀题从舅宅	郗几今当流直徒悲	五言律诗
蝉吟槐蘂落，的的是愁端。病觉离家远，贫知处事难。真交无所隐，深语有余欢。未必闻歌吹，羁心得暂宽。	李昌符	与友人会	蝉的病贫真深未羁	五言律诗
密林多暗香，轻吹送余芳。啼鸟愁春尽，游人喜日长。浮云横暮色，新雨洗韶光。欲散垂□恨，应须入醉乡。	李昌符	赠春游侣	密轻啼游浮新欲应	五言律诗
愁指萧关外，风沙入远程。马行初有迹，雨落竟无声。地理全归汉，天威不在兵。西京逢故老，暗喜复时平。	李昌符	送人游边	愁风马雨地天西暗	五言律诗
渐觉风沙暗，萧关欲到时。儿童能探火，妇女解缝旗。川少衔鱼鹭，林多带箭麋。暂来戎马地，不敢苦吟诗。	李昌符	登临洮望萧关	渐萧儿妇川林暂不	五言律诗
惊波常不定，半日鬓堪斑。四顾疑无地，中流忽有山。鸟高恒畏坠，帆远却如闲。渔父闲相引，时歌浩渺间。	许棠	过洞庭湖	惊半四中鸟帆渔时	五言律诗
近甸名偏着，登城景又宽。半空分太华，极目是长安。雪助河流涨，人耕烧色残。闲来时甚少，欲下重凭栏。	许棠	登渭南县楼	近登半极雪人闲欲	五言律诗
赴县是还乡，途程岂觉长。听莺离灞岸，荡桨入陵阳。野蕨生公署，闲云拂印床。晴天调膳外，垂钓有池塘。	许棠	送李频之南陵主簿	赴途听荡野闲晴垂	五言律诗
汩没与辛勤，全钟在此身。半生为下客，终老托何人。两鬓关中改，千岩海上春。青云知有路，自是致无因。	许棠	写怀	汩全半终两千青自	五言律诗
徒为经异岳，不得访灵踪。日尽行难尽，千重复万重。云垂多作雨，雷动半和钟。孤竹人藏处，无因认本峰。	许棠	过中条山	徒不日千云雷孤无	五言律诗
半夜发清洛，不知过石桥。云增中岳大，树隐上阳遥。堑黑初沉月，河明欲认潮。孤村人尚梦，无处暂停桡。	许棠	早发洛中	半不云树堑河孤无	五言律诗
不共众山同，岧嶤出迥空。几层高鸟外，万仞一楼中。水落难归地，云离便逐风。唯应霄汉客，绝顶路方通。	许棠	汝州郡楼望嵩山	不岧几万水云唯绝	五言律诗
连春不得意，所业已疑非。旧国乱离后，新年惆怅归。雪开还楚地，花惹别秦衣。江徼多留滞，高秋会恐违。	许棠	将归江南留别友人	连所旧新雪花江高	五言律诗
征路出穷边，孤吟傍戍烟。河光深荡塞，碛色迥连天。残日沉雕外，惊蓬到马前。空怀钓鱼所，未定卜归年。	许棠	塞外书事	征孤河碛残惊空未	五言律诗
孤帆收广岸，落照在遥峰。南北渡人少，高低归鸟重。潮回沙出树，雨过浦沉钟。渔父虽相问，那能话所从。	许棠	日暮江上	孤落南高潮雨渔那	五言律诗
旅食唯草草，此生谁我同。故园魂梦外，长路别离中。人事萍随水，年光鸟过空。欲吟先落泪，多是怨途穷。	许棠	客行	旅此故长人年欲多	五言律诗
帝命分留务，东南向楚天。几程回送骑，中路见迎船。冶例开山铸，民多酌海煎。青云名素重，此去岂经年。	许棠	送李员外知扬子州留务	帝东几中冶民青此	五言律诗
他皆宴牡丹，独又出长安。远道行非易，无图住自难。离城风已暖，近岳雨翻寒。此去知谁顾，闲吟祗自宽。	许棠	春暮途次华山下	他独远无离近此闲	五言律诗
已是鸿来日，堪惊却背秦。天遥三楚树，路远两河人。旅梦难归隐，吟魂不在身。霜台欹冠豸，赖许往来频。	许棠	旅次滑台投献陆侍御	已堪天路旅吟霜赖	五言律诗
无成归故里，不似在他乡。岁月逐流水，山川空夕阳。回潮迷古渡，迸竹过邻墙。耆旧休存省，胡为止泪行。	许棠	重归江南	无不岁山回迸耆胡	五言律诗
从戎巫峡外，吟兴更应多。郡响蛮江涨，山昏蜀雨过。公筵饶越味，俗土尚巴歌。中夜怀吴梦，知经滟滪波。	许棠	寄黔南李校书	从吟郡山公俗中知	五言律诗
一第久乖期，深心已自疑。沧江归恨远，紫阁别愁迟。稽古成何事，龙钟负已知。依门非近日，不虑旧恩移。	许棠	东归留辞沈侍郎	一深沧紫稽龙依不	五言律诗
城中尘外住，入望是田家。井出深山水，阑藏异国花。风巢和鸟动，雪竹向人斜。来往唯君熟，乡园共海涯。	许棠	题开明里友人居	城入井阑风雪来乡	五言律诗
此生何处遂，屑屑复悠悠。旧国归无计，他乡梦亦愁。飞尘长满眼，衰髪暗添头。章句非经济，终难动五侯。	许棠	遣怀	此屑旧他飞衰章终	五言律诗
曾见邛人说，龙州地未深。碧溪飞白鸟，红斾映青林。土产唯宜药，王租只贡金。政成开宴日，谁伴使君吟。	许棠	送龙州樊使君	曾龙碧红土王政谁	五言律诗
满县唯云水，何曾似近畿。晓庭猿集惯，寒署吏衙稀。冰色封深涧，樵声出紫微。时闻迎隐者，依旧着山衣。	许棠	寄盩厔薛能少府	满何晓寒冰樵时依	五言律诗
狂戎侵内地，左辖去萧关。走马冲边雪，鸣鞞动塞山。风收枯草定，月满广沙闲。西绕河兰匝，应多隔岁还。	许棠	送李左丞巡边	狂左走鸣风月西应	五言律诗
境概殊诸处，依然是谢家。遗文齐日月，旧井照烟霞。水隔平芜远，山横度鸟斜。无人能此隐，来往谩兴嗟。	许棠	题青山馆	境依遗旧水山无来	五言律诗
高关闲独望，望久转愁人。紫塞唯多雪，胡山不尽春。河遥分断野，树乱起飞尘。时见东来骑，心知近别秦。	许棠	雁门关野望	高望紫胡河树时心	五言律诗
西出黄云外，东怀白浪遥。星河愁立夜，雷电独行朝。碛迥人防寇，天空雁避雕。如何非战卒，弓剑不离腰。	许棠	五原书事	西东星雷碛天如弓	五言律诗
问省归南服，悬帆任北风。何山犹见雪，半路已无鸿。瘴杂春云重，星垂夜海空。往来如不住，亦是一年中。	许棠	送从弟归泉州	问悬何半瘴星往亦	五言律诗
殊立本不偶，非唯今所难。无门闲共老，尽日泣相看。鸟畏闻𫛸鴂，花惭背牡丹。何人知此计，复议出长安。	许棠	留别故人	殊非无尽鸟花何复	五言律诗
胡虏偏狂悍，边兵不敢闲。防秋朝伏弩，纵火夜搜山。雁逆风鼙振，沙飞猎骑还。安西虽有路，难更出阳关。	许棠	塞下二首一	胡边防纵雁沙安难	五言律诗
征役已不定，又缘无定河。塞深烽寨密，山乱犬羊多。汉卒闻笳泣，胡儿击剑歌。番情终未测，今昔谩言和。	许棠	塞下二首二	征又塞山汉胡番今	五言律诗
下马似无人，开门只一身。心同孤鹤静，行过老僧真。乱水藏幽径，高原隔远津。匡庐曾共隐，相见自相亲。	许棠	题张乔升平里居	下开心行乱高匡相	五言律诗
明时无事谏，岂事隐明君。每值离丹陛，多陪宴白云。门连萧洞僻，地与曲江分。满院皆柽竹，期栖鸾鹤群。	许棠	题郑拾遗南斋	明岂每多门地满期	五言律诗
远役与归愁，同来渭水头。南浮应到海，北去阻无州。楚雨天连地，胡风夏甚秋。江人如见问，为话复贫游。	许棠	渭上送人南归	远同南北楚胡江为	五言律诗
下国多高趣，终年半是吟。海涛通越分，部伍杂闽音。晓郭云藏市，春山鸟护林。东浮虽未遂，日日至中心。	许棠	寄睦州陆郎中	下终海部晓春东日	五言律诗
无谋寻旧友，强喜亦如愁。丹桂阻丹恳，白衣成白头。穷吴迷钓业，大漠事贫游。霄汉期提引，龙钟未拟休。	许棠	投徐端公	无强丹白穷大霄龙	五言律诗
步步经戎虏，防兵不离身。山多曾战处，路断野行人。暴雨声同瀑，奔沙势异尘。片时怀万虑，白发数茎新。	许棠	出塞门	步防山路暴奔片白	五言律诗
一月月相似，一年年不同。清晨窥古镜，旅貌近衰翁。处世闲难得，关身事半空。浮生能几许，莫惜醉春风。	许棠	新年呈友	一一清旅处关浮莫	五言律诗
南辞采石远，北背乞银深。碛路虽多险，江人不废吟。雕依孤堠立，鸥向迥沙沉。因共边人熟，行行起战心。	许棠	银州北书事	南北碛江雕鸥因行	五言律诗
我命同君命，君诗似我诗。俱无中道计，各失半生期。素业沧江远，清时白发垂。蹉跎一如此，何处卜栖迟。	许棠	寄赵能卿	我君俱各素清蹉何	五言律诗
茫茫沙漠广，渐远赫连城。堡迥烽相见，河移浪旋生。无蝉嘶折柳，有寇似防兵。不耐饥寒迫，终谁至此行。	许棠	夏州道中	茫渐堡河无有不终	五言律诗
在汉信垂功，于唐道更隆。一川留古迹，多代仰高风。树折巢堕鸟，阶荒草覆虫。行人过岂少，独驻夕阳中。	许棠	经故杨太尉旧居	在于一多树阶行独	五言律诗
东下经牛渚，依然是故关。客程临岸尽，乡思入鸥闲。雨涨巴来浪，云增楚际山。渔翁知未达，相顾不开颜。	许棠	东归次采石江	东依客乡雨云渔相	五言律诗
城叠连云壑，人家似隐居。树飞鹦鹉众，川下鹡鸰疏。滴梦关山雨，资餐陇水鱼。谁知江徼客，此景倍相于。	许棠	陇上书事	城人树川滴资谁此	五言律诗
二十二三年，游秦复滞燕。徒陪群彦后，自苦此生前。径折啼猿树，岩荒喷月泉。东堂曾受荐，垂白志犹坚。	许棠	陈情献江西李常侍五首一	二游徒自径岩东垂	五言律诗
淅淅复栖栖，人间只自迷。终年愁远道，到老去何蹊。始见红叶落，又闻黄鸟啼。不因趋大斾，谁肯暂提携。	许棠	陈情献江西李常侍五首二	淅人终到始又不谁	五言律诗
童蒙即苦辛，未识杏园春。谩倚无为日，还成不偶人。乡程长恨远，旅梦亦愁贫。天地虽云广，殊难寄此身。	许棠	陈情献江西李常侍五首三	童未谩还乡旅天殊	五言律诗
春闱久已滞，秋赋又逢停。选士疑长阻，伤时自不宁。秦城还逐梦，楚徼影随形。此去吟虽苦，何人更肯听。	许棠	陈情献江西李常侍五首四	春秋选伤秦楚此何	五言律诗
孤立时全塞，求名势转难。身多离下国，分合阻长安。越鸟啼春早，蛮花送雨寒。丘门沾顾重，未别欲阑干。	许棠	陈情献江西李常侍五首五	孤求身分越蛮丘未	五言律诗
蹑险入高空，初疑势不穷。又缘千嶂尽，还共七盘同。下辨东流水，平随北去鸿。天然无此道，应免患穷通。	许棠	经八合坂	蹑初又还下平天应	五言律诗
北出阴关去，何人肯待君。无青山拥晋，半浊水通汾。雁塞虽多雁，云州却少云。兹游殊不恶，莫恨暂离群。	许棠	送友人北游	北何无半雁云兹莫	五言律诗
平芜望已极，况复倚凌歊。江截吴山断，天临楚泽遥。云帆高出树，水市迥分桥。立久斜阳尽，无言似寂寥。	许棠	登凌歊台	平况江天云水立无	五言律诗
满国赏芳辰，飞蹄复走轮。好花皆折尽，明日恐无春。鸟避连云幄，鱼惊远浪尘。如何当此节，独自作愁人。	许棠	曲江三月三日	满飞好明鸟鱼如独	五言律诗
闲身却不闲，日日对天颜。已住城中寺，难归海上山。诗传华夏外，偈布市朝间。欲问空门事，空门岂有关。	许棠	赠栖白上人	闲日已难诗偈欲空	五言律诗
闲赏步易远，野吟声自高。路无人到迹，林有鹤遗毛。物外趣都别，尘中心枉劳。沿溪收堕果，坐石唤饥猱。	许棠	野步	闲野路林物尘沿坐	五言律诗
西去穷胡处，嵓崖境不常。石形相对耸，天势一条长。栈底鸣流水，林端敛夕阳。虽随兵马至，未免畏豺狼。	许棠	过湍沟谷	西嵓石天栈林虽未	五言律诗
巴兴千万寻，此去若为心。蟋蟀既将定，猕猴应正吟。剑门秋断雁，褒谷夜多砧。自古西南路，艰难直至今。	许棠	送友人游蜀	巴此蟋猕剑褒自艰	五言律诗
圣泽滋遐徼，河堤四向通。大荒收虏帐，遗土复秦风。乱烧迷归路，遥山似梦中。此时怀感切，极目思无穷。	许棠	题秦州城	圣河大遗乱遥此极	五言律诗
南朝山半寺，谢朓故乡邻。岭上非无主，秋诗复有人。高禅星月近，野火虎狼驯。旧许陪闲社，终应待此身。	许棠	寄敬亭山清越上人	南谢岭秋高野旧终	五言律诗
高秋偏入望，霁景倍关情。落木满江水，离人怀渭城。山高孤戍断，野极暮天平。渔父时相问，羞真道姓名。	许棠	秋江霁望	高霁落离山野渔羞	五言律诗
三伏客吟过，长安未拟还。蛩声秋不动，燕别思仍闲。乱叶随寒雨，孤蟾起暮关。经时高岭外，来往斾旌间。	许棠	陇州旅中书事寄李中丞	三长蛩燕乱孤经来	五言律诗
山云蝉满树，欲住更何安。上国回将晚，孤峰别自难。碛遥鸿未到，江近夜先寒。泉石虽堪恋，行人不愿看。	许棠	秋日归旧山	山欲上孤碛江泉行	五言律诗
独下黄盘路，多虞部落连。云晴仍着地，树古自参天。乱鸟飞人上，惊麋起马前。行行无郡邑，唯见虎狼烟。	许棠	下黄耳盘	独多云树乱惊行唯	五言律诗
终年唯旅舍，只似已无家。白发除还出，丹霄去转赊。夏游穷塞路，春醉负秦花。应是穹苍意，空教老若耶。	许棠	旅怀	终只白丹夏春应空	五言律诗
四面波涛匝，中楼日月邻。上穷如出世，下瞷忽惊神。刹碍长空鸟，船通外国人。房房皆叠石，风扫永无尘。	许棠	题金山寺	四中上下刹船房风	五言律诗
朝回离九陌，岛外赏残春。经宿留闲客，看云作主人。时清难议隐，位重亦甘贫。岩洞真仙境，应休别卧邻。	许棠	送王侍御赴宣城	朝岛经看时位岩应	五言律诗
偶得湖中趣，都忘陇坻愁。边声风下雁，楚思浪移舟。静极亭连寺，凉多岛近楼。吟游终不厌，还似曲江头。	许棠	题汧湖二首一	偶都边楚静凉吟还	五言律诗
陇首时无事，湖边日纵吟。游鱼来复去，浴鸟出还沉。蜃气藏孤屿，波光到远林。无人见垂钓，暗起洞庭心。	许棠	题汧湖二首二	陇湖游浴蜃波无暗	五言律诗
下马青山下，无言有所思。云藏李白墓，苔暗谢公诗。烈烧飞荒野，栖凫宿广陂。东来与西去，皆是不闲时。	许棠	宿青山馆	下无云苔烈栖东皆	五言律诗
从戎依远地，无日见家山。地近风沙处，城当甸服间。阻河通渭水，曲苑带秦关。待月登楼夜，何人相伴闲。	许棠	宿同州厉评事旧业寄华下	从无地城阻曲待何	五言律诗
无媒归别业，所向自乖心。闾里故人少，田园荒草深。浪翻全失岸，竹迸别成林。鸥鸟犹相识，时来听苦吟。	许棠	冬杪归陵阳别业五首一	无所闾田浪竹鸥时	五言律诗
眠云终未遂，策马暂休期。上国劳魂梦，中心甚别离。冰封岩溜断，雪压砌松欹。骨肉嗟名晚，看归却泪垂。	许棠	冬杪归陵阳别业五首二	眠策上中冰雪骨看	五言律诗
学剑虽无术，吟诗似有魔。已贫甘事晚，临老爱闲多。鸡犬唯随鹿，儿童只衣蓑。时因寻野叟，狂醉复狂歌。	许棠	冬杪归陵阳别业五首三	学吟已临鸡儿时狂	五言律诗
乡国乱离后，交亲半旅游。远闻诚可念，归见岂无愁。败苇迷荒径，寒蓑没坏舟。衡门终不掩，倚杖看波流。	许棠	冬杪归陵阳别业五首四	乡交远归败寒衡倚	五言律诗
游秦复滞燕，不觉近衰年。旅貌同柴毁，行衣对骨穿。篱寒多啄雀，木落断浮烟。楚夜闻鸣雁，犹疑在塞天。	许棠	冬杪归陵阳别业五首五	游不旅行篱木楚犹	五言律诗
戴豸却驱鸡，东南上句溪。路过金谷口，帆转石城西。水树连天暗，山禽绕郡啼。江人谙旧化，那复俟招携。	许棠	送王侍御赴宣城	戴东路帆水山江那	五言律诗
边穷厄未穷，复此逐归鸿。去路多相似，行人半不同。山川藏北狄，草木背东风。虚负男儿志，无因立战功。	许棠	春日乌延道中	边复去行山草虚无	五言律诗
坚心持谏诤，自古亦艰难。寄邑虽行化，眠云似去官。河分中野断，岳入半天寒。瀑布冰成日，谁陪吟复看。	许棠	寄华阴刘拾遗	坚自寄眠河岳瀑谁	五言律诗
南楚西秦远，名迟别岁深。欲归难遂去，闲忆自成吟。雷电闲倾雨，猿猱鬬堕林。眠云机尚在，未忍负初心。	许棠	忆江南	南名欲闲雷猿眠未	五言律诗
吟诗早得名，戴豸又加荣。下国闲归去，他人少此情。云移寒峤出，烧夹夜江明。重引池塘思，还登谢朓城。	许棠	送前汝州李侍御罢归宣城	吟戴下他云烧重还	五言律诗
独夜长城下，孤吟近北辰。半天初去雁，穷碛远来人。月黯氛埃积，风膻帐幕邻。惟闻防虏寇，不语暗伤神。	许棠	失题	独孤半穷月风惟不	五言律诗
受谪因延谏，兹行不出关。直庐辞玉陛，上马向仙山。地古桑麻广，城偏仆御闲。县斋高枕卧，犹梦犯天颜。	许棠	送裴拾遗宰下邽	受兹直上地城县犹	五言律诗
西顾伊兰近，方惊滞极边。水随空谷转，山向夕阳偏。碛鸟多依地，胡云不满天。秋风动衰草，只觉犬羊膻。	许棠	隗嚣宫晚望	西方水山碛胡秋只	五言律诗
片席随高鸟，连天积浪间。苇宽云不匝，风广雨无闲。戍影临孤浦，潮痕在半山。东原归未得，荏苒滞江关。	许棠	江上行	片连苇风戍潮东荏	五言律诗
信步上鸟道，不知身忽高。近空无世界，当楚见波涛。顶峭松多瘦，崖悬石尽牢。猕猴呼独散，隔水向人号。	许棠	登山	信不近当顶崖猕隔	五言律诗
高眠终不起，远趣固难知。琴剑今无主，园林旧许谁。苔封僧坐石，苇涨鹤翘池。后代传青史，方钦道德垂。	许棠	哭宣城元征君	高远琴园苔苇后方	五言律诗
诬谮遭遐谪，明君即自知。乡遥辞剑外，身独向天涯。岭堠蛮云积，闽空瘴雨垂。南来终不遂，日探北归期。	许棠	寄建州姚员外	诬明乡身岭闽南日	五言律诗
赴辟依丞相，超荣事岂同。城池当陇右，山水是关中。日有来巴使，秋高出塞鸿。旬休随大斾，应到九成宫。	许棠	送厉校书从事鳯翔	赴超城山日秋旬应	五言律诗
江汉久分路，京关重聚吟。更为他夜约，方尽昔年心。月隔明河远，花藏宿鸟深。无眠将及曙，多是说山阴。	许棠	春夜同厉文学先辈会宿	江京更方月花无多	五言律诗
疏散过闲人，同人不在秦。近来惊白发，方解惜青春。僻寺居将遍，权门到绝因。行藏如此辈，何以谓谋身。	许棠	长安书情	疏同近方僻权行何	五言律诗
时泰亦高眠，人皆谓不然。穷经休望辟，饵术止期仙。彭蠡波涵月，炉峰雪照天。常闻风雨夜，到晓在渔船。	许棠	寄庐山贾处士	时人穷饵彭炉常到	五言律诗
无才副至公，岂是命难通。分合吟诗老，家宜逐浪空。别心悬阙下，归念极吴东。唯畏重回日，初情恐不同。	许棠	下第东归留别郑侍郎	无岂分家别归唯初	五言律诗
独起无人见，长河夜泛时。平芜疑自动，落月似相随。楚外离空早，关西去已迟。渔歌闻不绝，却轸洞庭思。	许棠	泗上早发	独长平落楚关渔却	五言律诗
赤城霞外寺，不忘旧登年。石上吟分海，楼中语近天。重游空有梦，再隐定无缘。独夜休行道，星辰静照禅。	许棠	赠天台僧	赤不石楼重再独星	五言律诗
君初离雁塞，我久滞雕阴。隔闰俱劳梦，通宵各话心。禁风吹漏出，原树映星沉。白昼常多事，无妨到晓吟。	许棠	冬夜与友人会宿	君我隔通禁原白无	五言律诗
落髪在王畿，承恩着紫衣。印心谁受请，讲疏自携归。泛浦龙惊锡，禅云虎绕扉。吴中知久别，庵树想成围。	许棠	送元遂上人归吴中	落承印讲泛禅吴庵	五言律诗
了了在心中，南宗与北宗。行高无外染，骨瘦是真容。饭野盂埋雪，禅云杖倚松。常修不住性，必拟老何峰。	许棠	赠志空上人	了南行骨饭禅常必	五言律诗
广漠杳无穷，孤城四面空。马行高碛上，日堕迥沙中。逼晓人移帐，当川树列风。迢迢河外路，知直去崆峒。	许棠	边城晚望	广孤马日逼当迢知	五言律诗
独立长堤上，西风满客衣。日临秋草广，山接远天微。岸叶随波尽，沙云与鸟飞。秦人宁有素，去意自知归。	许棠	汴上暮秋	独西日山岸沙秦去	五言律诗
东风万物新，独未到幽人。赋命自多蹇，阳和非不均。五陵三月暮，百越一家贫。早悮闲眠处，无愁异此身。	许棠	春日言怀	东独赋阳五百早无	五言律诗
处处无烟火，人家似暂空。晓林花落雨，寒谷鸟啼风。故里芳洲外，残春甸服中。谁知独西去，步步泣途穷。	许棠	奉天寒食书事	处人晓寒故残谁步	五言律诗
贫寄帝城居，交朋日自疏。愁迎离碛雁，梦逐出关书。经雨蝉声尽，兼风杵韵余。谁知江徼塞，所忆在樵渔。	许棠	长安寓居	贫交愁梦经兼谁所	五言律诗
此生居此世，堪笑复堪悲。在处有岐路，何人无别离。长当多难日，愁过少年时。穷达都判了，休闲镊白髭。	许棠	写怀	此堪在何长愁穷休	五言律诗
所尚雪霜姿，非关落帽期。香飘风外别，影到月中疑。发在林雕后，繁当露冷时。人间稀有此，自古乃无诗。	许棠	白菊	所非香影发繁人自	五言律诗
月月势皆圆，中秋朗最偏。万方期一夕，到晓是经年。影蔽星芒尽，光分物状全。惟应苦吟者，目断向遥天。	许棠	中秋夜对月	月中万到影光惟目	五言律诗
高情日日闲，多宴雪楼间。洒槛江干雨，当筵天际山。带帆分浪色，驻乐话朝班。岂料羁浮者，樽前得解颜。	许棠	陪郢州张员外宴白雪楼	高多洒当带驻岂樽	五言律诗
何年𣃁到城，满国响高名。半寺阴常匝，邻坊景亦清。代多无朽势，风定有余声。自得天然状，非同涧底生。	许棠	和薛侍御题兴善寺松	何满半邻代风自非	五言律诗
江心天半寺，一夕万缘空。地出浮云上，星摇积浪中。滴沤垂阁雨，吹桧送帆风。旦夕闻清磬，唯应是钓翁。	许棠	宿灵山兰若	江一地星滴吹旦唯	五言律诗
何穴藏贞骨，荒祠见旧颜。精灵应自在，云雨不相关。落石泉多咽，无风树尽闲。唯疑千古后，为瑞向人间。	许棠	贞女祠	何荒精云落无唯为	五言律诗
异境良难测，非仙岂合游。星辰方满岳，风雨忽移舟。喷月泉垂壁，栖松鹤在楼。因知休养处，不必在嵩丘。	许棠	宿华山	异非星风喷栖因不	五言律诗
为郎不入朝，自是赴嘉招。豸角初离首，金章已在腰。剑横阴绿野，栈响近丹霄。迎驿应相续，悬愁去路遥。	许棠	送张员外西川从事	为自豸金剑栈迎悬	五言律诗
竹槛匝回廊，城中似外方。月云开作片，枝鸟立成行。径接河源润，庭容塔影凉。天台频去说，谁占最高房。	许棠	题慈恩寺元遂上人院	竹城月枝径庭天谁	五言律诗
浮阳横巨浸，南巷拥旌旃。别带秦城雨，行闻魏国蝉。碛鸿来每后，朝日见常先。东鄙云霞广，高林间水天。	许棠	送杜仓曹往沧洲觐叔常侍	浮南别行碛朝东高	五言律诗
五月绥州北，途程少郁蒸。马依膻草聚，人抱浊河澄。迹固长城垒，冤深太子陵。往来经此地，悲苦有谁能。	许棠	雕阴道中作	五途马人迹冤往悲	五言律诗
同承太岳胤，俱值太平时。丹陛怀趋计，沧洲负去期。久贫成蹭蹬，多病惜支离。宗分兼交分，吾知汝亦知。	许棠	留别从弟郴	同俱丹沧久多宗吾	五言律诗
蹑履复支筇，深山草木中。隔溪遥避虎，当坞忽闻钟。落叶多相似，幽禽半不同。群猱呼却散，如此异林翁。	许棠	寻山	蹑深隔当落幽群如	五言律诗
释律周儒礼，严持用戒身。安禅思剡石，留偈别都人。雨合吴江黑，潮移海路新。瓶盂自此去，应不更还秦。	许棠	送省玄上人归江东	释严安留雨潮瓶应	五言律诗
内阁劳雠校，东邦忽纵游。才编精二雅，分合遇诸侯。暗海龟蒙雨，连空赵魏秋。如经麟见处，驻马瞰荒丘。	许棠	送刘校书游东鲁	内东才分暗连如驻	五言律诗
还乡兼作使，到日倍荣亲。向化虽多国，如公有几人。孤山无返照，积水合苍旻。膝下知难住，金章已系身。	许棠	送金吾侍御奉使日东	还到向如孤积膝金	五言律诗
静语与高吟，搜神又爽心。各来依帝里，相对似山阴。漏永星河没，堂寒月彩深。从容不易到，莫惜曙钟侵。	许棠	冬夜怀真里友人会宿	静搜各相漏堂从莫	五言律诗
后伏中宵月，高秋满魄齐。轮移仙掌外，影下玉绳西。蝉雀飞多悮，星萤出自迷。烦蒸惊顿绝，吟玩畏闻鸡。	许棠	陪友人夏夜对月	后高轮影蝉星烦吟	五言律诗
海上从戎罢，嵩阳佐县初。故人皆羡去，吾祖旧曾居。地古多生药，溪灵不聚鱼。唯应寻隐者，闲寺讲仙书。	许棠	送从弟筹任告成尉	海嵩故吾地溪唯闲	五言律诗
共爱泉源异，频来不觉劳。散光垂草细，繁响出风高。沫滞潭花片，沙遗浴鸟毛。尘间喧与闷，须向此中逃。	许棠	秋日陪陆校书游玉泉	共频散繁沫沙尘须	五言律诗
千溪与万嶂，缭绕复峥嵘。太守劳车马，何从驻斾旌。椒香近满郭，漆货远通京。唯涤双尘耳，东南听政声。	许棠	送防州邬员外	千缭太何椒漆唯东	五言律诗
荒关无守吏，亦耻白衣过。地广人耕绝，天寒雁下多。东西方自感，雨雪更相和。日暮聊摅思，摇鞭一放歌。	许棠	过穆陵关	荒亦地天东雨日摇	五言律诗
阙下分离日，杏园花半开。江边相值夜，榆塞雁初来。坐久河沉斗，吟长月浸杯。鲈鱼非不恋，共有客程催。	许棠	江上遇友人	阙杏江榆坐吟鲈共	五言律诗
旧忆陵阳北，林园近板桥。江晴帆影满，野迥鹤声遥。鸟径通山市，汀扉上海潮。秦城归去梦，夜夜到渔樵。	许棠	忆宛陵旧居	旧林江野鸟汀秦夜	五言律诗
城非宓贱邑，馆亦号闻琴。乃是前贤意，常留化俗心。代公存绿绮，谁更寄清音。此迹应无改，寥寥毕古今。	许棠	题闻琴馆	城馆乃常代谁此寥	五言律诗
无成归未得，不是不谋归。垂老登云路，犹胜守钓矶。大荒身去数，穷海信来稀。孤立皆难进，非关命独违。	许棠	寄江上弟妹	无不垂犹大穷孤非	五言律诗
诗家依阙下，野景似山中。兰菊俱含露，杉梧为奏风。破门韦曲对，浅岸御沟通。莫叹连年屈，君须遇至公。	许棠	题李昌符丰乐幽居	诗野兰杉破浅莫君	五言律诗
昔人怀感处，此地倍魂消。四海经摇落，三吴正寂寥。风移残烧远，帆带夕阳遥。欲继前贤迹，谁能似隐招。	许棠	青山晚望	昔此四三风帆欲谁	五言律诗
长安去是归，上马肯沾衣。水国车通少，秦人楚荐稀。鸿方离北鄙，叶下已西畿。好整丹霄步，知音在紫微。	许棠	宣城送进士郑徽赴举	长上水秦鸿叶好知	五言律诗
万事不关心，终朝但苦吟。久贫惭负债，渐老爱山深。日月销天外，帆樯弃海阴。荣枯应已定，无复系浮沉。	许棠	言怀	万终久渐日帆荣无	五言律诗
分与仙山背，多年负翠微。无因随鹿去，只是送人归。顶木晴摩日，根岚晓润衣。会于猿鸟外，相对掩高扉。	许棠	旅中送人归九华	分多无只顶根会相	五言律诗
武皇重征伐，战士轻生死。朝争刃上功，暮作泉下鬼。悲风吊枯骨，明日照荒垒。千载留长声，呜咽城南水。	邵谒	战城南	武战朝暮悲明千呜	五言律诗
我心如蘖苦，他见如荠甘。火未到身者，痛楚难共谙。但言贫者拙，不言富者贫。谁知苦寒女，力尽为桑蚕。	邵谒	春日有感	我他火痛但不谁力	五言律诗
一照一回悲，再照颜色衰。日月自流水，不知身老时。昨日照红颜，今朝照白丝。白丝与红颜，相去咫尺间。	邵谒	览镜	一再日不昨今白相	五言律诗
句践江头月，客星台畔松。为郎久不见，出守暂相逢。鸟泊牵滩索，花空押号钟。远人思化切，休上武夷峰。	林宽	送李员外频之建州	句客为出鸟花远休	五言律诗
髪枯穷律韵，字字合埙篪。日月所到处，姓名无不知。莺啼谢守垒，苔老谪仙碑。诗道丧来久，东归为吊之。	林宽	送许棠先辈归宣州	髪字日姓莺苔诗东	五言律诗
投迹依槐馆，荒亭草合时。雪深鸢啸急，薪湿鼎吟迟。默坐同谁话，非僧不我知。匡庐瀑布畔，何日副心期。	林宽	穷冬太学	投荒雪薪默非匡何	五言律诗
宪厅名最重，假日许从容。床满诸司印，庭高五粒松。井寻芸吏汲，茶拆岳僧封。鸟度帘旌暮，犹吟隔苑钟。	林宽	陪郑𫍯郎中假日省中寓直	宪假床庭井茶鸟犹	五言律诗
名随春色远，湖外已先知。花尽方辞醉，莺残是放时。天寒千尺岳，颔白半联诗。笋蕨犹堪采，荣归及养期。	林宽	送谢石先辈归宣州	名湖花莺天颔笋荣	五言律诗
东南犹阻寇，梨岭更谁登。作宰应无俸，归船必有僧。滩平眠獭石，烧断饮猿藤。岁尽校殊最，方当见异能。	林宽	送人宰浦城	东梨作归滩烧岁方	五言律诗
门掩清曹晚，静将乌府邻。花开封印早，雪下典衣频。怪木风吹阁，废巢时落薪。每怜吾道苦，长说向同人。	林宽	寄省中知己	门静花雪怪废每长	五言律诗
朱坡坡上望，不似在秦京。渐觉溪山秀，更高鱼鸟情。夜吟禅子室，晓爨猎人铛。恃此偷佳赏，九衢蜩未鸣。	林宽	朱坡	朱不渐更夜晓恃九	五言律诗
沧溟西畔望，一望一心摧。地即同正朔，天教阻往来。波翻夜作电，鲸吼昼为雷。门外人参径，到时花几开。	林宽	送人归日东	沧一地天波鲸门到	五言律诗
西母一杯酒，空言浩劫春。英雄归厚土，日月照闲人。衰草珠玑冢，冷灰龙凤身。茂陵骊岫晚，过者暗伤神。	林宽	寓兴	西空英日衰冷茂过	五言律诗
柳烟侵御道，门映夹城开。白日莫空过，青春不再来。报雠冲雪去，乘醉臂鹰回。看取歌钟地，残阳满坏台。	林宽	少年行	柳门白青报乘看残	五言律诗
无端游绝塞，归鬓已苍然。戎羯围中过，风沙马上眠。草衰频过烧，耳冷不闻蝉。从此甘贫坐，休言更到边。	林宽	塞上还荅友人	无归戎风草耳从休	五言律诗
侍辇才难得，三朝有上人。琢诗方到骨，至死不离贫。风帐孤萤入，霜堦积叶频。夕阳门半掩，过此亦无因。	林宽	哭栖白供奉	侍三琢至风霜夕过	五言律诗
东风时不遇，果见致君难。海岳影犹动，鹍鹏势未安。星沉关锁冷，鸡唱驿灯残。谁似二宾客，门闲嵩洛寒。	林宽	送升道靖恭相公分司	东果海鹍星鸡谁门	五言律诗
轧轧推危辙，听鸡独早行。风吹宿霭散，月照华山明。白首东西客，黄河昼夜清。相逢皆有事，唯我是闲情。	林宽	关下早行	轧听风月白黄相唯	五言律诗
云深游太白，莫惜遍探奇。顶上多灵迹，尘中少客知。悬崖倚冻瀑，飞狖过孤枝。出定更何事，相逢必有诗。	林宽	送僧游太白峰	云莫顶尘悬飞出相	五言律诗
神迁不火葬，新塔露疏柽。是物皆磨灭，唯师出死生。虚堂散钓叟，怪木哭山精。林下路长在，无因更此行。	林宽	哭造微禅师	神新是唯虚怪林无	五言律诗
诏下搜岩野，高人入竹林。长因抗疏日，便作去官心。清俸供僧尽，沧洲寄迹深。东门有归路，徒自弃华簪。	林宽	送惠补阙	诏高长便清沧东徒	五言律诗
带号乞兵急，英雄陷贼围。江山犹未静，鱼鸟欲何归。城露桑榆尽，时平老幼稀。书从战后得，读彻血盈衣。	林宽	和友人贼后	带英江鱼城时书读	五言律诗
五天何处望，心念起皆知。化塔留今日，泉鸣自昔时。古苔生石静，秋草满山悲。莫道声容远，长歌白雪词。	李骘	读惠山若冰师集因题故院三	五心化泉古秋莫长	五言律诗
高怀逢异境，佳句想吟频。月冷松溪夜，烟浓草寺春。浮云将世远，清听与名新。不见开岩日，空为拜影人。	李骘	读惠山若冰师集因题故院三	高佳月烟浮清不空	五言律诗
景物搜求歇，山云放纵飞。树寒烟鹤去，池静水龙归。暗榻尘飘满，阴檐月到稀。何年灯焰尽，风动影堂扉。	李骘	读惠山若冰师集因题故院三	景山树池暗阴何风	五言律诗
工部栖迟后，邻家大半无。青羌迷道路，白社寄杯盂。大雅何人继，全生此地孤。孤云飞鸟什，空勒旧山隅。	赵鸿	杜甫同谷茅茨	工邻青白大全孤空	五言律诗
隐隐聚若雷，噆肤不知足。皇天若不平，微物教食肉。贫士无绛纱，忍苦卧茅屋。何事觅膏腴，腹无太仓粟。	皮日休	蚊子	隐噆皇微贫忍何腹	五言律诗
女娲掉绳索，𫄠泥成下人。至今顽愚者，生如土偶身。云物养吾道，天爵高我贫。大笑猗氏辈，为富皆不仁。	皮日休	偶书	女𫄠至生云天大为	五言律诗
家资是何物，积帙列梁梠。高斋晓开卷，独共圣人语。英贤虽异世，自古心相许。案头见蠹鱼，犹胜凡俦侣。	皮日休	读书	家积高独英自案犹	五言律诗
亭午头未冠，端坐独愁予。贫家烟爨稀，灶底阴虫语。门小愧车马，廪空惭雀鼠。尽室未寒衣，机声羡邻女。	皮日休	贫居秋日	亭端贫灶门廪尽机	五言律诗
晚挂溪上网，暎空如雾縠。闲来发其机，旋旋沉平绿。下处若烟雨，牵时似崖谷。必若遇鲲鲕，从教通一目。	皮日休	奉和鲁望渔具十五咏网	晚暎闲旋下牵必从	五言律诗
芒鞋下葑中，步步沉轻罩。既为菱浪飐，亦为莲泥胶。人立独无声，鱼烦似相抄。满手搦霜鳞，思归举轻棹。	皮日休	奉和鲁望渔具十五咏罩	芒步既亦人鱼满思	五言律诗
烟雨晚来好，东塘下𦊔去。网小正星𣞷，舟轻欲腾翥。谁知荇深后，恰值鱼多处。浦口更有人，停桡一延𥩟。	皮日休	奉和鲁望渔具十五咏𦊔	烟东网舟谁恰浦停	五言律诗
笼籦截数尺，标置能幽绝。从浮笠泽烟，任卧桐江月。丝随碧波漫，饵逐清滩发。好是趁筒时，秋声正清越。	皮日休	奉和鲁望渔具十五咏钓筒	笼标从任丝饵好秋	五言律诗
得乐湖海志，不厌华辀小。月中抛一声，惊起滩上鸟。心将潭底测，手把波文袅。何处觅奔车，平波今渺渺。	皮日休	奉和鲁望渔具十五咏钓车	得不月惊心手何平	五言律诗
波际插翠筠，离离似清籞。游鳞到溪口，入此无逃所。斜临杨柳津，静下鸬鹚侣。编此欲何之，终焉富春渚。	皮日休	奉和鲁望渔具十五咏渔梁	波离游入斜静编终	五言律诗
列炬春溪口，平潭如不流。照见游泳鱼，一一如清昼。中目碎琼碧，毁鳞殷组绣。乐此何太荒，居然愧川后。	皮日休	奉和鲁望渔具十五咏叉鱼	列平照一中毁乐居	五言律诗
注矢寂不动，澄潭晴转烘。下窥见鱼乐，恍若翔在空。惊羽决凝碧，伤鳞浮殷红。堪将指杯术，授与太湖公。	皮日休	奉和鲁望渔具十五咏射鱼	注澄下恍惊伤堪授	五言律诗
尽日平湖上，鸣桹仍动桨。丁丁入波心，澄澈和清响。鹭听独寂寞，鱼惊昧来往。尽水无所逃，川中有钩党。	皮日休	奉和鲁望渔具十五咏鸣桹	尽鸣丁澄鹭鱼尽川	五言律诗
波中植甚固，磔磔如𫚥须。涛头倏尔过，数顷跳𫚙䱐。不是细罗密，自为朝夕驱。空怜指鱼命，遣出海边租。	皮日休	奉和鲁望渔具十五咏沪	波磔涛数不自空遣	五言律诗
伐彼槎蘖枝，放于冰雪浦。游鱼趁暖处，忽尔来相聚。徒为栖托心，不问庇庥主。一旦悬鼎镬，祸机真自取。	皮日休	奉和鲁望渔具十五咏{𥫗	伐放游忽徒不一祸	五言律诗
移土湖岸边，一半和鱼子。池中得春雨，点点活如蚁。一月便翠鳞，终年必頳尾。借问两绶人，谁知种鱼利。	皮日休	奉和鲁望渔具十五咏种鱼	移一池点一终借谁	五言律诗
吾无竭泽心，何用药鱼药。见说放溪上，点点波光恶。食时竞夷犹，死者争纷泊。何必重伤鱼，毒泾犹可作。	皮日休	奉和鲁望渔具十五咏药鱼	吾何见点食死何毒	五言律诗
阔处只三尺，翛然足吾事。低篷挂钓车，枯蚌盛鱼饵。只好携桡坐，唯堪盖蓑睡。若遣遂平生，艅艎不如是。	皮日休	奉和鲁望渔具十五咏舴艋	阔翛低枯只唯若艅	五言律诗
朝空笭箵去，暮实笭箵归。归来倒却鱼，挂在幽窗扉。但闻𫚥蚬气，欲生苹藻衣。十年佩此处，烟雨苦霏霏。	皮日休	奉和鲁望渔具十五咏笭箵	朝暮归挂但欲十烟	五言律诗
庵中只方丈，恰称幽人住。枕上悉渔经，门前空钓具。束竿时倚壁，晒网还侵户。上浻有杨颙，须留往来路。	皮日休	添鱼具诗鱼庵	庵恰枕门束晒上须	五言律诗
一领蓑正新，着来沙坞中。隔溪遥望见，疑是绿毛翁。襟色裛䐑霭，袖香䙰褷风。前头不施衮，何以为三公。	皮日休	添鱼具诗蓑衣	一着隔疑襟袖前何	五言律诗
圆似写月魂，轻如织烟翠。涔涔向上雨，不乱窥鱼思。携来沙日微，挂处江风起。纵带二梁冠，终身不忘尔。	皮日休	添鱼具诗箬笠	圆轻涔不携挂纵终	五言律诗
侬家背篷样，似个大龟甲。雨中跼蹐时，一向听霎霎。甘从鱼不见，亦任鸥相狎。深拥竟无言，空成睡齁䶎。	皮日休	添鱼具诗背篷	侬似雨一甘亦深空	五言律诗
何时有此溪，应便生幽木。橡实养山禽，藤花蒙涧鹿。不止产蒸薪，愿当歌棫朴。君知天意无，以此安吾族。	皮日休	奉和鲁望樵人十咏樵谿	何应橡藤不愿君以	五言律诗
空山最深处，太古两三家。云萝共夙世，猿鸟同生涯。衣服濯春泉，盘餐烹野花。居兹老复老，不解叹年华。	皮日休	奉和鲁望樵人十咏樵家	空太云猿衣盘居不	五言律诗
不曾照青镜，岂解伤华髪。至老未息肩，至今无病骨。家风是林岭，世禄为薇蕨。所以两大夫，天年自为伐。	皮日休	奉和鲁望樵人十咏樵叟	不岂至至家世所天	五言律诗
相约晚樵去，跳踉上山路。将花饵鹿麛，以果投猿父。束薪白云湿，负担春日暮。何不寿童乌，果为玄所误。	皮日休	奉和鲁望樵人十咏樵子	相跳将以束负何果	五言律诗
蒙茏中一径，绕在千峰里。歇处遇松根，危中值石齿。花穿枲衣落，云拂芒鞋起。自古行此途，不闻颠与坠。	皮日休	奉和鲁望樵人十咏樵径	蒙绕歇危花云自不	五言律诗
腰间插大柯，直入深溪里。空林伐一声，幽鸟相呼起。倒树去李父，倾巢啼木魅。不知仗钺者，除害谁如此。	皮日休	奉和鲁望樵人十咏樵斧	腰直空幽倒倾不除	五言律诗
不敢量樵重，唯知益薪束。轧轧下山时，弯弯向身曲。清泉洗得洁，翠霭侵来绿。看取荷戈人，谁能似吾属。	皮日休	奉和鲁望樵人十咏樵担	不唯轧弯清翠看谁	五言律诗
野船渡樵客，来往平波中。纵横清飙吹，旦暮归期同。苹光惹衣白，莲影涵薪红。吾当请封尔，直作镜湖公。	皮日休	奉和鲁望樵人十咏樵风	野来纵旦苹莲吾直	五言律诗
山客地炉里，然薪如阳辉。松膏作𣺫瀡，杉子为珠玑。响误击刺闹，焰疑彗孛飞。傍边煖白酒，不觉瀑冰垂。	皮日休	奉和鲁望樵人十咏樵火	山然松杉响焰傍不	五言律诗
此曲太古音，由来无管奏。多云采樵乐，或说林泉候。一唱凝闲云，再谣悲顾兽。若遇采诗人，诬辞收鄙陋。	皮日休	奉和鲁望樵人十咏樵歌	此由多或一再若诬	五言律诗
谁遣酒旗耀，天文列其位。彩微尝似酣，芒弱偏如醉。唯忧犯帝座，只恐骑天驷。若遇卷舌星，谗君应堕地。	皮日休	酒中十咏酒星	谁天彩芒唯只若谗	五言律诗
羲皇有玄酒，滋味何太薄。玉液是浇漓，金沙乃糟粕。春从野鸟沽，昼仍闲猿酌。我愿葬兹泉，醉魂似凫跃。	皮日休	酒中十咏酒泉	羲滋玉金春昼我醉	五言律诗
糟床带松节，酒腻肥如羜。滴滴连有声，空疑杜康语。开眉既压后，染指偷尝处。自此得公田，不过浑种黍。	皮日休	酒中十咏酒床	糟酒滴空开染自不	五言律诗
红垆高几尺，颇称幽人意。火作缥醪香，灰为冬醷气。有枪尽龙头，有主皆犊鼻。倘得作杜根，佣保何足愧。	皮日休	酒中十咏酒垆	红颇火灰有有倘佣	五言律诗
钩楯跨通衢，喧闹当九市。金罍潋滟后，玉斝纷纶起。舞蝶傍应酣，啼莺闻亦醉。野客莫登临，相雠多失意。	皮日休	酒中十咏酒楼	钩喧金玉舞啼野相	五言律诗
青帜阔数尺，悬于往来道。多为风所飏，时见酒名号。拂拂野桥幽，翻翻江市好。双眸复何事，终竟望君老。	皮日休	酒中十咏酒旗	青悬多时拂翻双终	五言律诗
牺樽一何古，我抱期幽客。少恐消醍醐，满拟烘琥珀。猿窥曾扑泻，鸟蹋经攲仄。度度醒来看，皆如死生隔。	皮日休	酒中十咏酒樽	牺我少满猿鸟度皆	五言律诗
万仞峻为城，沉酣浸其俗。香侵井干过，味染濠波渌。朝倾逾百榼，暮压几千斛。吾将隶此中，但为阍者足。	皮日休	酒中十咏酒城	万沉香味朝暮吾但	五言律诗
何人置此乡，杳在天皇外。有事忘哀乐，有时忘显晦。如寻罔象归，似与希夷会。从此共君游，无烦用冠带。	皮日休	酒中十咏酒乡	何杳有有如似从无	五言律诗
铜为蚴蟉鳞，铸作鱙𬵩角。吐处百里雷，泻时千丈壑。初疑潜苑囿，忽似拿寥廓。遂使铜雀台，香消野花落。	皮日休	奉和添酒中六咏酒龙	铜铸吐泻初忽遂香	五言律诗
坚净不苦窳，陶于醉封疆。临溪刷旧痕，隔屋闻新香。移来近曲室，倒处临糟床。所嗟无比邻，余亦能偷尝。	皮日休	奉和添酒中六咏酒瓮	坚陶临隔移倒所余	五言律诗
剡桂复刳兰，陶陶任行乐。但知涵泳好，不计风涛恶。尝行曲封内，稍系糟丘泊。东海如可倾，乘之就斟酌。	皮日休	奉和添酒中六咏酒船	剡陶但不尝稍东乘	五言律诗
象鼎格仍高，其中不烹饪。唯将煮浊醪，用以资酣饮。偏宜旋樵火，稍近余酲枕。若得伴琴书，吾将着闲品。	皮日休	奉和添酒中六咏酒枪	象其唯用偏稍若吾	五言律诗
昔有嵇氏子，龙章而凤姿。手挥五弦罢，聊复一樽持。但取性澹泊，不知味醇醨。兹器不复见，家家唯玉卮。	皮日休	奉和添酒中六咏酒杯	昔龙手聊但不兹家	五言律诗
闲寻尧氏山，遂入深深坞。种荈已成园，栽葭宁记亩。石洼泉似掬，岩罅云如缕。好是夏初时，白花满烟雨。	皮日休	茶中杂咏茶坞	闲遂种栽石岩好白	五言律诗
生于顾渚山，老在漫石坞。语气为茶荈，衣香是烟雾。庭从𣟤子遮，果任獳师虏。日晚相笑归，腰间佩轻蒌。	皮日休	茶中杂咏茶人	生老语衣庭果日腰	五言律诗
褎然三五寸，生必依岩洞。寒恐结红铅，暖疑销紫汞。圆如玉轴光，脆似琼英冻。每为遇之疏，南山挂幽梦。	皮日休	茶中杂咏茶笋	褎生寒暖圆脆每南	五言律诗
筤篣晓携去，蓦个山桑坞。开时送紫茗，负处沾清露。歇把傍云泉，归将挂烟树。满此是生涯，黄金何足数。	皮日休	茶中杂咏茶籯	筤蓦开负歇归满黄	五言律诗
阳崖枕白屋，几口嬉嬉活。棚上汲红泉，焙前蒸紫蕨。乃翁研茗后，中妇拍茶歇。相向掩柴扉，清香满山月。	皮日休	茶中杂咏茶舍	阳几棚焙乃中相清	五言律诗
南山茶事动，灶起岩根傍。水煮石髪气，薪然杉脂香。青琼蒸后凝，绿髓炊来光。如何重辛苦，一一输膏粱。	皮日休	茶中杂咏茶灶	南灶水薪青绿如一	五言律诗
凿彼碧岩下，恰应深二尺。泥易带云根，烧难碍石脉。初能燥金饼，渐见干琼液。九里共杉林，相望在山侧。	皮日休	茶中杂咏茶焙	凿恰泥烧初渐九相	五言律诗
龙舒有良匠，铸此佳样成。立作菌蠢势，煎为潺湲声。草堂暮云阴，松窗残雪明。此时勺复茗，野语知逾清。	皮日休	茶中杂咏茶鼎	龙铸立煎草松此野	五言律诗
邢客与越人，皆能造兹器。圆似月魂堕，轻如云魄起。枣花势旋眼，苹沫香沾齿。松下时一看，支公亦如此。	皮日休	茶中杂咏茶瓯	邢皆圆轻枣苹松支	五言律诗
香泉一合乳，煎作连珠沸。时看蟹目溅，乍见鱼鳞起。声疑松带雨，饽恐生烟翠。尚把沥中山，必无千日醉。	皮日休	茶中杂咏煮茶	香煎时乍声饽尚必	五言律诗
窗开自真宰，四达见苍涯。苔染浑成绮，云漫便当纱。棂中空吐月，扉际不扃霞。未会通何处，应怜玉女家。	皮日休	奉和鲁望四明山九题石窗	窗四苔云棂扉未应	五言律诗
粉洞二十里，当中幽客行。片时迷鹿迹，寸步隔人声。以杖探虚翠，将襟惹薄明。经时未过得，恐是入层城。	皮日休	奉和鲁望四明山九题过云	粉当片寸以将经恐	五言律诗
云南背一川，无雁到峰前。墟里生红药，人家发白泉。儿童皆似古，婚嫁尽如仙。共作真官户，无由税石田。	皮日休	奉和鲁望四明山九题云南	云无墟人儿婚共无	五言律诗
云北昼冥冥，空疑背寿星。犬能谙药气，人解写芝形。野歇遇松盖，醉书逢石屏。焚香住此地，应得入金庭。	皮日休	奉和鲁望四明山九题云北	云空犬人野醉焚应	五言律诗
鹿群多此住，因构白云楣。待侣傍花久，引麛穿竹迟。经时掊玉涧，尽日嗅金芝。为在石窗下，成仙自不知。	皮日休	奉和鲁望四明山九题鹿亭	鹿因待引经尽为成	五言律诗
主人成列仙，故榭独依然。石洞哄人笑，松声惊鹿眠。井香为大药，和语是灵篇。欲买重栖隐，云峰不售钱。	皮日休	奉和鲁望四明山九题樊榭	主故石松井和欲云	五言律诗
阴宫何处渊，到此洞潺湲。敲碎一轮月，镕销半段天。响高吹谷动，势急歕云旋。料得深秋夜，临流尽古仙。	皮日休	奉和鲁望四明山九题潺湲	阴到敲镕响势料临	五言律诗
山风熟异果，应是供真仙。味似云腴美，形如玉脑圆。衔来多野鹤，落处半灵泉。必共玄都柰，花开不记年。	皮日休	奉和鲁望四明山九题青櫺	山应味形衔落必花	五言律诗
堪羡鞠侯国，碧岩千万重。烟萝为印绶，云壑是堤封。泉遣狙公护，果教𤟤子供。尔徒如不死，应得蹑玄踪。	皮日休	奉和鲁望四明山九题鞠侯	堪碧烟云泉果尔应	五言律诗
何事有青钱，因人买钓船。阔容兼饵坐，深许共蓑眠。短好随朱鹭，轻堪倚白莲。自知无用处，却寄五湖仙。	皮日休	五贶诗五泻舟	何因阔深短轻自却	五言律诗
金庭仙树枝，道客自携持。探洞求丹粟，挑云觅白芝。量泉将濯足，阑鹤把支颐。以此将为赠，惟君尽得知。	皮日休	五贶诗华顶杖	金道探挑量阑以惟	五言律诗
寿木拳数尺，天生形状幽。把疑伤虺节，用恐破蛇瘤。置合月观内，买须云肆头。料君携去处，烟雨太湖舟。	皮日休	五贶诗乌龙养和	寿天把用置买料烟	五言律诗
一片鲎鱼壳，其中生翠波。买须能紫贝，用合对红螺。尽泻判狂药，禁敲任浩歌。明朝与君后，争那玉山何。	皮日休	五贶诗诃陵樽	一其买用尽禁明争	五言律诗
眼晕见云母，耳虚闻海涛。惜春狂似蝶，养病躁于猱。案静方书古，堂空药气高。可怜真宰意，偏解困吾曹。	皮日休	早春病中书事寄鲁望	眼耳惜养案堂可偏	五言律诗
病根冬养得，春到一时生。眼暗怜晨惨，心寒怯夜清。妻仍嫌酒癖，医只禁诗情。应被高人笑，忧身不似名。	皮日休	又寄次前韵	病春眼心妻医应忧	五言律诗
竹树冷濩落，入门神已清。寒蛩傍枕响，秋菜上墙生。黄犬病仍吠，白驴饥不鸣。唯将一杯酒，尽日慰刘桢。	皮日休	秋晚留题鲁望郊居二首一	竹入寒秋黄白唯尽	五言律诗
冷卧空斋内，余酲夕未消。秋花如有恨，寒蝶似无憀。檐上落鬬雀，篱根生晚潮。若轮羁旅事，犹自胜皋桥。	皮日休	秋晚留题鲁望郊居二首二	冷余秋寒檐篱若犹	五言律诗
寒到无妨睡，僧吟不废禅。尚关经病鹤，犹滤欲枯泉。静案贝多纸，闲炉波律烟。清谭两三句，相向自翛然。	皮日休	初冬章上人院	寒僧尚犹静闲清相	五言律诗
一方萧洒地，之子独深居。绕屋亲栽竹，堆床手写书。高风翔砌鸟，暴雨失池鱼。暗识归山计，村边买鹿车。	皮日休	临顿为吴中偏胜之地陆鲁望	一之绕堆高暴暗村	五言律诗
篱疏从绿槿，檐乱任黄茅。压酒移溪石，煎茶拾野巢。静窗悬雨笠，闲壁挂烟匏。支遁今无骨，谁为世外交。	皮日休	临顿为吴中偏胜之地陆鲁望	篱檐压煎静闲支谁	五言律诗
茧稀初上簇，醅尽未干床。尽日留蚕母，移时祭曲王。趁泉浇竹急，候雨种莲忙。更葺园中景，应为顾辟疆。	皮日休	临顿为吴中偏胜之地陆鲁望	茧醅尽移趁候更应	五言律诗
静僻无人到，幽深每自知。鹤来添口数，琴到益家资。坏堑生鱼沫，颓檐落燕儿。空将绿蕉叶，来往寄闲诗。	皮日休	临顿为吴中偏胜之地陆鲁望	静幽鹤琴坏颓空来	五言律诗
夏过无担石，日高开板扉。僧虽与筒簟，人不典蕉衣。鹤静共眠觉，鹭驯同钓归。生公石上月，何夕约谭微。	皮日休	临顿为吴中偏胜之地陆鲁望	夏日僧人鹤鹭生何	五言律诗
经岁岸乌纱，读书三十车。水痕侵病竹，蛛网上衰花。诗任传渔客，衣从递酒家。知君秋晚事，白帻刈胡麻。	皮日休	临顿为吴中偏胜之地陆鲁望	经读水蛛诗衣知白	五言律诗
寂历秋怀动，萧条夏思残。久贫空酒库，多病束鱼竿。玄想凝鹤扇，清斋拂鹿冠。梦魂无俗事，夜夜到金坛。	皮日休	临顿为吴中偏胜之地陆鲁望	寂萧久多玄清梦夜	五言律诗
闭门无一事，安稳卧凉天。砌下翘饥鹤，庭阴落病蝉。倚杉闲把易，烧术静论玄。赖有包山客，时时寄紫泉。	皮日休	临顿为吴中偏胜之地陆鲁望	闭安砌庭倚烧赖时	五言律诗
病起扶灵寿，翛然强到门。与杉除败叶，为石整危根。薜蔓任遮壁，莲茎卧枕盆。明朝有忙事，召客斵桐孙。	皮日休	临顿为吴中偏胜之地陆鲁望	病翛与为薜莲明召	五言律诗
缓颊称无利，低眉号不能。世情都太薄，俗意就中憎。云态不知骤，鹤情非会征。画臣谁奉诏，来此写姜肱。	皮日休	临顿为吴中偏胜之地陆鲁望	缓低世俗云鹤画来	五言律诗
不见明居士，空山但寂寥。白莲吟次缺，青霭坐来销。泉冷无三伏，松枯有六朝。何时石上月，相对论逍遥。	皮日休	游栖霞寺	不空白青泉松何相	五言律诗
永夜谁能守，羁心不放眠。挑灯犹故岁，听角已新年。出谷空嗟晚，衔杯尚愧先。晚来辞逆旅，雪涕野槐天。	皮日休	旅舍除夜	永羁挑听出衔晚雪	五言律诗
我见先生道，休思郑广文。鹤翻希作伴，鸥却觅为群。逸好冠清月，高宜着白云。朝廷未无事，争任醉醺醺。	皮日休	鲁望示广文先生吴门二章情	我休鹤鸥逸高朝争	五言律诗
能谙肉芝样，解讲隐书文。终古神仙窟，穷年麋鹿群。行厨煮白石，卧具拂青云。应在雷平上，支颐复半醺。	皮日休	鲁望示广文先生吴门二章情	能解终穷行卧应支	五言律诗
塘平芙蓉低，庭闲梧桐高。清烟埋阳乌，蓝空含秋毫。冠倾慵移簪，杯干将𫗦糟。翛然非随时，夫君真吾曹。	皮日休	杂体诗奉酬鲁望夏日四声	塘庭清蓝冠杯翛夫	五言律诗
沟渠通疏荷，浦屿隐浅筿。舟闲攒轻苹，桨动起静鸟。阴稀余桑闲，缕尽晚茧小。吾徒当斯时，此道可以了。	皮日休	杂体诗奉酬鲁望夏日四声	沟浦舟桨阴缕吾此	五言律诗
怡神时高吟，快意乍四顾。村深啼愁鹃，浪霁醒睡鹭。书疲行终朝，罩困卧至暮。吁嗟当今交，暂贵便异路。	皮日休	杂体诗奉酬鲁望夏日四声	怡快村浪书罩吁暂	五言律诗
先生何违时，一室习寂历。松声将飘堂，岳色欲压席。弹琴奔玄云，𣃁药折白石。如教题君诗，若得札玉册。	皮日休	杂体诗奉酬鲁望夏日四声	先一松岳弹𣃁如若	五言律诗
涔涔将经旬，昏昏空迷天。鸬鹚成群嬉，芙蓉相偎眠。鱼通蓑衣城，帆过菱花田。秋收吾无望，悲之真徒然。	皮日休	杂体诗苦雨中又作四声诗	涔昏鸬芙鱼帆秋悲	五言律诗
河平州桥危，垒晚水鸟上。冲崖搜松根，点沼写芡响。舟轻通萦纡，栈堕阻指掌。携桡将寻君，渚满坐可往。	皮日休	杂体诗苦雨中又作四声诗	河垒冲点舟栈携渚	五言律诗
狂霖昏悲吟，瘦桂对病卧。檐虚能彯斜，舍蠹易漏破。宵愁将琴攻，昼闷用睡过。堆书仍倾觞，富贵未换个。	皮日休	杂体诗苦雨中又作四声诗	狂瘦檐舍宵昼堆富	五言律诗
羇栖愁霖中，缺宅屋木恶。荷倾还惊鱼，竹滴复触鹤。闲僧千声琴，宿客一笈药。悠然思夫君，忽忆蜡屐着。	皮日休	杂体诗苦雨中又作四声诗	羇缺荷竹闲宿悠忽	五言律诗
丈夫非无泪，不洒离别间。杖剑对尊酒，耻为游子颜。蝮蛇一螫手，壮士即解腕。所志在功名，离别何足叹。	陆龟蒙	别离	丈不杖耻蝮壮所离	五言律诗
爪牙在身上，陷阱犹可制。爪牙在胸中，剑戢无所畏。人言畏猛虎，谁是撩头弊。祗见古来心，奸雄暗相噬。	陆龟蒙	短歌行	爪陷爪剑人谁祗奸	五言律诗
妾貌非倾国，君王忽然宠。南山掌上来，下敌新恩重。后宫多窈窕，日日学新声。一落君王耳，南山又须轻。	陆龟蒙	婕妤怨	妾君南下后日一南	五言律诗
大罟纲目繁，空江波浪黑。沉沉到波底，恰共波同色。牵时万鬐入，已有千钧力。尚悔不横流，恐他人更得。	陆龟蒙	渔具诗网	大空沉恰牵已尚恐	五言律诗
左手揭圆罛，轻桡弄舟子。不知潜鳞处，但去笼烟水。时穿紫屏破，忽值朱衣起。贵得不贵名，敢论鲂与鲤。	陆龟蒙	渔具诗罩	左轻不但时忽贵敢	五言律诗
有意烹小鲜，乘流驻孤棹。虽然烦取舍，未肯求津要。多为虾蚬误，已分䴔䴖笑。寄语龙伯人，荒唐不同调。	陆龟蒙	渔具诗𦊔	有乘虽未多已寄荒	五言律诗
短短截筠光，悠悠卧江色。蓬差樐相应，雨慢烟交织。须臾中芳饵，迅疾如飞翼。彼竭我还浮，君看不争得。	陆龟蒙	渔具诗钓筒	短悠蓬雨须迅彼君	五言律诗
溪上持只轮，溪边指茅屋。闲乘风水便，敢议朱丹毂。高多倚衡惧，下有折轴速。曷若载逍遥，归来卧云族。	陆龟蒙	渔具诗钓车	溪溪闲敢高下曷归	五言律诗
能编似云薄，横绝清川口。缺处欲随波，波中先置笱。投身入笼槛，自古难飞走。尽日水滨吟，殷勤谢渔叟。	陆龟蒙	渔具诗鱼梁	能横缺波投自尽殷	五言律诗
春溪正含绿，良夜才参半。持矛若羽轻，列烛如星烂。伤鳞跳密藻，碎首沉遥岸。尽族染东流，傍人作佳玩。	陆龟蒙	渔具诗叉鱼	春良持列伤碎尽傍	五言律诗
弯弓注碧浔，掉尾行凉沚。青枫下晚照，正在澄明里。抨弦断荷扇，溅血殷菱蘂。若使禽荒闻，移之暴烟水。	陆龟蒙	渔具诗射鱼	弯掉青正抨溅若移	五言律诗
万植御洪波，森然倒林薄。千颅咽云上，过半随潮落。其间风信背，更值雷声恶。天道亦裒多，吾将移海若。	陆龟蒙	渔具诗沪	万森千过其更天吾	五言律诗
斩木置水中，枝条互相蔽。寒鱼遂家此，自以为生计。春冰忽融冶，尽取无遗裔。所托成祸机，临川一凝睇。	陆龟蒙	渔具诗𥶠	斩枝寒自春尽所临	五言律诗
凿池收赪鳞，疏疏置云屿。还同汗漫游，遂以江湖处。如非一神守，潜被蛟龙主。蛟龙若无道，跛鳖亦可御。	陆龟蒙	渔具诗种鱼	凿疏还遂如潜蛟跛	五言律诗
香饵缀金钩，日中悬者几。盈川是毒流，细大同时死。不唯空饲犬，便可将贻蚁。苟负竭泽心，其他尽如此。	陆龟蒙	渔具诗药鱼	香日盈细不便苟其	五言律诗
篷棹两三事，天然相与闲。朝随穉子去，暮唱菱歌还。倚石迟后侣，徐桡供远山。君看万斛载，沉溺须臾间。	陆龟蒙	渔具诗舴艋	篷天朝暮倚徐君沉	五言律诗
谁谓笭箵小，我谓笭箵大。盛鱼自足餐，置璧能为害。时将刷苹浪，又取悬藤带。不及腰上金，何劳问蓍蔡。	陆龟蒙	渔具诗笭箵	谁我盛置时又不何	五言律诗
结茅次烟水，用以资啸傲。岂谓钓家流，忽同禅室号。闲凭山叟占，晚有溪禽嫪。华屋莫相非，各随吾所好。	陆龟蒙	奉和袭美添渔具五篇渔庵	结用岂忽闲晚华各	五言律诗
拣得白云根，秋潮未曾没。坡陁坐鳌背，散漫垂龙髪。持竿从掩雾，置酒复待月。即此放神情，何劳适吴越。	陆龟蒙	奉和袭美添渔具五篇钓矶	拣秋坡散持置即何	五言律诗
山前度微雨，不废小涧渔。上有青袯襫，下有新腒疏。滴沥珠影泫，离披岚彩虚。君看荷制者，不得安吾庐。	陆龟蒙	奉和袭美添渔具五篇蓑衣	山不上下滴离君不	五言律诗
朝携下枫浦，晚戴出烟艇。冒雪或平檐，听泉时仄顶。飙移霭然色，波乱危如影。不识九衢尘，终年居下泂。	陆龟蒙	奉和袭美添渔具五篇箬笠	朝晚冒听飙波不终	五言律诗
敏手劈江筠，随身织烟壳。沙禽固不知，钓伴犹初觉。闲从翠微拂，静唱沧浪濯。见说万山潭，渔童尽能学。	陆龟蒙	奉和袭美添渔具五篇背蓬	敏随沙钓闲静见渔	五言律诗
山高溪且深，苍苍但群木。抽条欲千尺，众亦疑朴𣙙。一朝蒙翦伐，万古辞林麓。若遇燎玄穹，微烟出云族。	陆龟蒙	樵人十咏樵谿	山苍抽众一万若微	五言律诗
草木黄落时，比邻见相喜。门当清涧尽，屋在寒云里。山棚日才下，野灶烟初起。所谓顺天民，唐尧亦如此。	陆龟蒙	樵人十咏樵家	草比门屋山野所唐	五言律诗
自小即胼胝，至今凋鬓髪。所图山褐厚，所爱山𬬻热。不知冠盖好，但信烟霞活。富贵如疾颠，吾从老岩穴。	陆龟蒙	樵人十咏樵叟	自至所所不但富吾	五言律诗
生自苍崖边，能谙白云养。才穿远林去，已在孤峰上。薪和野花束，步带山词唱。日暮不归来，柴扉有人望。	陆龟蒙	樵人十咏樵子	生能才已薪步日柴	五言律诗
石脉青霭间，行行自幽绝。方愁山缭绕，更值云遮截。争推好林浪，共约归时节。不似名利途，相期覆车辙。	陆龟蒙	樵人十咏樵径	石行方更争共不相	五言律诗
淬砺秋水清，携持远山曙。丁丁在前涧，杳杳无寻处。巢倾鸟犹在，树尽猿方去。授钺者何人，吾今易其虑。	陆龟蒙	樵人十咏樵斧	淬携丁杳巢树授吾	五言律诗
轻无斗储价，重则筋力绝。欲下半岩时，忧襟两如结。风高势还却，雪厚疑中折。负荷诚独难，移之赠来哲。	陆龟蒙	樵人十咏樵担	轻重欲忧风雪负移	五言律诗
朝随早潮去，暮带残阳返。向背得清飙，相追无近远。采山一何迟，服道常苦蹇。仙术信能为，年华未将晚。	陆龟蒙	樵人十咏樵风	朝暮向相采服仙年	五言律诗
积雪报松坞，蠹根然草堂。深𬬻与远烧，此夜仍交光。或似坐奇兽，或如焚异香。堪嗟宦游子，冻死道路傍。	陆龟蒙	樵人十咏樵火	积蠹深此或或堪冻	五言律诗
纵调为野吟，徐徐下云磴。因知负樵乐，不减援琴兴。出林方自转，隔水犹相应。但取天壤情，何求郢人称。	陆龟蒙	樵人十咏樵歌	纵徐因不出隔但何	五言律诗
万古醇酎气，结而成晶荧。降为嵇阮徒，动与尊罍幷。不独祭天庙，亦应邀客星。何当八月槎，载我游青冥。	陆龟蒙	奉和袭美酒中十咏酒星	万结降动不亦何载	五言律诗
初悬碧崖口，渐注青溪腹。味既敌中山，饮宁拘一斛。春疑浸花骨，暮若酣云族。此地得封侯，终身持美禄。	陆龟蒙	奉和袭美酒中十咏酒泉	初渐味饮春暮此终	五言律诗
山斋酝方熟，野童编近成。持来欢伯内，坐使贤人清。不待盎中满，旋供花下倾。汪汪日可挹，未羡黄金籯。	陆龟蒙	奉和袭美酒中十咏酒𥬠	山野持坐不旋汪未	五言律诗
六尺样何奇，溪边濯来洁。糟深贮方半，石重流还咽。闲移秋病可，偶听寒梦缺。往往枕眠时，自疑陶靖节。	陆龟蒙	奉和袭美酒中十咏酒床	六溪糟石闲偶往自	五言律诗
锦里多佳人，当垆自沽酒。高低过反坫，大小随圆瓿。数钱红烛下，涤器春江口。若得奉君欢，十千求一斗。	陆龟蒙	奉和袭美酒中十咏酒垆	锦当高大数涤若十	五言律诗
百尺江上起，东风吹酒香。行人落帆上，远树涵残阳。凝睇复凝睇，一觞还一觞。须知凭栏客，不醉难为肠。	陆龟蒙	奉和袭美酒中十咏酒楼	百东行远凝一须不	五言律诗
摇摇倚青岸，远荡游人思。风欹翠竹杠，雨澹香醪字。才来隔烟见，已觉临江迟。大斾非不荣，其如有王事。	陆龟蒙	奉和袭美酒中十咏酒旗	摇远风雨才已大其	五言律诗
黄金即为侈，白石又太拙。斲得奇树根，中如老蛟穴。时招山下叟，共酌林间月。尽醉两忘言，谁能作天舌。	陆龟蒙	奉和袭美酒中十咏酒尊	黄白斲中时共尽谁	五言律诗
何代驱生灵，筑之为酿地。殊无甲兵守，但有糟浆气。雉堞屹如狂，女墙低似醉。必若据而争，先登仪狄氏。	陆龟蒙	奉和袭美酒中十咏酒城	何筑殊但雉女必先	五言律诗
谁知此中路，暗出虚无际。广莫是邻封，华胥为附丽。三杯闻古乐，伯雅逢遗裔。自尔等荣枯，何劳问玄弟。	陆龟蒙	奉和袭美酒中十咏酒乡	谁暗广华三伯自何	五言律诗
万斛输曲沼，千钟未为多。残霞入醍齐，远岸澄白酂。后土亦沉醉，奸臣空浩歌。迩来荒淫君，尚得乘余波。	陆龟蒙	添酒中六咏酒池	万千残远后奸迩尚	五言律诗
铜雀羽仪丽，金龙光彩奇。潜倾邺宫酒，忽作商庭漦。若怒鳞甲赤，如酣头角垂。君臣坐相灭，安用骄奢为。	陆龟蒙	添酒中六咏酒龙	铜金潜忽若如君安	五言律诗
候煖曲糵调，覆深苫盖净。溢处每淋漓，沉来还濎滢。常闻清凉酎，可养希夷性。盗饮以为名，得非君子病。	陆龟蒙	添酒中六咏酒瓮	候覆溢沉常可盗得	五言律诗
昔人性何诞，欲载无穷酒。波上任浮身，风来即开口。荒唐意难遂，沉湎名不朽。千古如比肩，问君能继不。	陆龟蒙	添酒中六咏酒船	昔欲波风荒沉千问	五言律诗
景山实名士，所玩垂清尘。尝作酒家语，自言中圣人。奇器质含古，挫糟未应醇。唯怀魏公子，即此飞觞频。	陆龟蒙	添酒中六咏酒枪	景所尝自奇挫唯即	五言律诗
叔夜傲天壤，不将琴酒疏。制为酒中物，恐是琴之余。一弄广陵散，又裁绝交书。颓然掷林下，身世俱何如。	陆龟蒙	添酒中六咏酒杯	叔不制恐一又颓身	五言律诗
茗地曲隈回，野行多缭绕。向阳就中密，背涧差还少。遥盘云髻慢，乱簇香篝小。何处好幽期，满岩春露晓。	陆龟蒙	奉和袭美茶具十咏茶坞	茗野向背遥乱何满	五言律诗
天赋识灵草，自然钟野姿。闲来北山下，似与东风期。雨后探芳去，云间幽路危。唯应报春鸟，得共斯人知。	陆龟蒙	奉和袭美茶具十咏茶人	天自闲似雨云唯得	五言律诗
所孕和气深，时抽玉苕短。轻烟渐结华，嫩蘂初成管。寻来青霭曙，欲去红云煖。秀色自难逢，倾筐不曾满。	陆龟蒙	奉和袭美茶具十咏茶笋	所时轻嫩寻欲秀倾	五言律诗
金刀劈翠筠，织似波文斜。制作自野老，携持伴山娃。昨日鬬烟粒，今朝贮绿华。争歌调笑曲，日暮方还家。	陆龟蒙	奉和袭美茶具十咏茶籯	金织制携昨今争日	五言律诗
旋取山上材，架为山下屋。门因水势斜，壁任岩隈曲。朝随鸟俱散，暮与云同宿。不惮采掇劳，祗忧官未足。	陆龟蒙	奉和袭美茶具十咏茶舍	旋架门壁朝暮不祗	五言律诗
无突抱轻岚，有烟映初旭。盈锅玉泉沸，满甑云芽熟。奇香袭春桂，嫩色凌秋菊。炀者若吾徒，年年看不足。	陆龟蒙	奉和袭美茶具十咏茶灶	无有盈满奇嫩炀年	五言律诗
左右捣凝膏，朝昏布烟缕。方圆随样拍，次第依层取。山谣纵高下，火候还文武。见说焙前人，时时炙花脯。	陆龟蒙	奉和袭美茶具十咏茶焙	左朝方次山火见时	五言律诗
新泉气味良，古铁形状丑。那堪风雪夜，更值烟霞友。曾过赪石下，又住清溪口。且共荐皋卢，何劳倾斗酒。	陆龟蒙	奉和袭美茶具十咏茶鼎	新古那更曾又且何	五言律诗
昔人谢𫭟埞，徒为妍词饰。岂如珪璧姿，又有烟岚色。光参筠席上，韵雅金罍侧。直使于阗君，从来未尝识。	陆龟蒙	奉和袭美茶具十咏茶瓯	昔徒岂又光韵直从	五言律诗
闲来松间坐，看煮松上雪。时于浪花里，并下蓝英末。倾余精爽健，忽似氛埃灭。不合别观书，但宜窥玉札。	陆龟蒙	奉和袭美茶具十咏煮茶	闲看时并倾忽不但	五言律诗
肖翘虽振羽，戚促尽疑冰。风助流还急，烟遮点渐凝。不须轻列宿，才可拟孤灯。莫倚隋家事，曾烦下诏征。	陆龟蒙	萤诗	肖戚风烟不才莫曾	五言律诗
祗凭风作使，全仰柳为都。一腹清何甚，双翎薄更无。伴貂金换酒，幷雀画成图。恐是千年恨，偏令落日呼。	陆龟蒙	蝉	祗全一双伴幷恐偏	五言律诗
自惜秋捐扇，今来意未衰。殷勤付柔握，淅沥待清吹。午气朱崖近，宵声白羽随。总如南国候，无复婕妤悲。	陆龟蒙	秋热	自今殷淅午宵总无	五言律诗
抱杖柴门立，江村日易斜。雁寒犹忆侣，人病更离家。短鬓看成雪，双眸旧有花。何须万里外，即此是天涯。	陆龟蒙	村中晚望	抱江雁人短双何即	五言律诗
石窗何处见，万仞倚晴虚。积霭迷青璅，残霞动绮疏。山应列圆峤，宫便接方诸。祗有三奔客，时来教隐书。	陆龟蒙	四明山诗石窗	石万积残山宫祗时	五言律诗
相访一程云，云深路仅分。啸台随日辨，樵斧带风闻。晓着衣全湿，寒冲酒不醺。几回归思静，仿佛见苏君。	陆龟蒙	四明山诗过云	相云啸樵晓寒几仿	五言律诗
云南更有溪，丹砾尽无泥。药有巴賨卖，枝多越鸟啼。夜清先月午，秋近少岚迷。若得山颜住，芝𥰭手自携。	陆龟蒙	四明山诗云南	云丹药枝夜秋若芝	五言律诗
云北是阳川，人家洞壑连。坛当星斗下，楼拶翠微边。一半遥峰雨，三条古井烟。金庭如有路，应到左神天。	陆龟蒙	四明山诗云北	云人坛楼一三金应	五言律诗
鹿亭岩下置，时领白麛过。草细眠应久，泉香饮自多。认声来月坞，寻迹到烟萝。早晚吞金液，骑将上绛河。	陆龟蒙	四明山诗鹿亭	鹿时草泉认寻早骑	五言律诗
樊榭何年筑，人应白日飞。至今山客说，时驾玉麟归。乳蒂缘松嫩，芝台出石微。凭栏虚目断，不见羽华衣。	陆龟蒙	四明山诗樊榭	樊人至时乳芝凭不	五言律诗
石浅洞门深，潺潺万古音。似吹双羽管，如奏落霞琴。倒穴漂龙沫，穿松溅鹤襟。何人乘月弄，应作上清吟。	陆龟蒙	四明山诗潺湲洞	石潺似如倒穿何应	五言律诗
山实号青棂，环冈次第生。外形坚绿壳，中味敌璚英。堕石樵儿拾，敲林宿鸟惊。亦应仙吏守，时取荐层城。	陆龟蒙	四明山诗青櫺子	山环外中堕敲亦时	五言律诗
何事鞠侯名，先封在四明。但为连臂饮，不作断肠声。野蔓垂缨细，寒泉佩玉清。满林游宦子，谁为作君卿。	陆龟蒙	四明山诗鞠侯	何先但不野寒满谁	五言律诗
样自桐川得，词因隐地成。好渔翁亦喜，新白鸟还惊。沙际拥江沫，渡头横雨声。尚应嫌越相，遗祸不遗名。	陆龟蒙	奉和袭美赠魏处士五贶诗	样词好新沙渡尚遗	五言律诗
万古阴崖雪，灵根不为枯。瘦于霜鹤胫，奇似黑龙须。拄访谭玄客，持看泼墨图。湖云如有路，兼可到仙都。	陆龟蒙	奉和袭美赠魏处士五贶诗	万灵瘦奇拄持湖兼	五言律诗
谁截小秋滩，闲窥四绪宽。绕为千嶂远，深置一潭寒。坐久云应出，诗成墨未干。不知新博物，何处拟重刊。	陆龟蒙	奉和袭美赠魏处士五贶诗	谁闲绕深坐诗不何	五言律诗
养和名字好，偏寄道情深。所以亲逋客，兼能助五禽。倚肩沧海望，钩膝白云吟。不是逍遥侣，谁知世外心。	陆龟蒙	奉和袭美赠魏处士五贶诗	养偏所兼倚钩不谁	五言律诗
鱼骼匠成尊，犹残海浪痕。外堪欺玳瑁，中可酌昆仑。水绕苔矶曲，山当草阁门。此中醒复醉，何必问干坤。	陆龟蒙	奉和袭美赠魏处士五贶诗	鱼犹外中水山此何	五言律诗
祗贪诗调苦，不计病容生。我亦休文瘦，君能叔宝清。药须勤一服，春莫累多情。欲入毗耶问，无人敌浄名。	陆龟蒙	奉酬袭美早春病中书事	祗不我君药春欲无	五言律诗
从来多远思，尤向静中生。所以令心苦，还应是骨清。酒香偏入梦，花落又关情。积此风流事，争无后世名。	陆龟蒙	又酬次韵	从尤所还酒花积争	五言律诗
为爱晚窗明，门前亦懒行。图书看得熟，邻里见还生。鸟啄琴材响，僧传药味精。缘君多古思，携手上空城。	陆龟蒙	奉酬袭美秋晚见题二首一	为门图邻鸟僧缘携	五言律诗
何事乐渔樵，巾车或倚桡。和诗盈古箧，赊酒半寒瓢。失雨园蔬赤，无风蚛叶雕。清言一相遗，吾道未全消。	陆龟蒙	奉酬袭美秋晚见题二首二	何巾和赊失无清吾	五言律诗
每伴来方丈，还如到四禅。菊承荒砌露，茶待远山泉。画古全无迹，林寒却有烟。相看吟未竟，金磬已泠然。	陆龟蒙	奉和袭美初冬章上人院	每还菊茶画林相金	五言律诗
近来唯乐静，移傍故城居。闲打修琴料，时封谢药书。夜停江上鸟，晴晒箧中鱼。出亦图何事，无劳置栈车。	陆龟蒙	袭美见题郊居十首因次韵酬	近移闲时夜晴出无	五言律诗
倩人医病树，看仆补衡茅。散髪还同阮，无心敢慕巢。简便书露竹，尊待破霜匏。日好林间坐，烟萝近欲交。	陆龟蒙	袭美见题郊居十首因次韵酬	倩看散无简尊日烟	五言律诗
倭僧留海纸，山匠制云床。懒外应无敌，贫中直是王。池平鸥思喜，花尽蝶情忙。欲问新秋计，菱丝一亩强。	陆龟蒙	袭美见题郊居十首因次韵酬	倭山懒贫池花欲菱	五言律诗
故山空自掷，当路竟谁知。祗有经时策，全无养拙资。病深怜灸客，炊晚信樵儿。谩欲陈风俗，周官未采诗。	陆龟蒙	袭美见题郊居十首因次韵酬	故当祗全病炊谩周	五言律诗
福地能容壍，玄关讵有扉。静思琼版字，闲洗铁筇衣。鸟破凉烟下，人冲暮雨归。故园秋草梦，犹记绿微微。	陆龟蒙	袭美见题郊居十首因次韵酬	福玄静闲鸟人故犹	五言律诗
水影沉鱼器，邻声动纬车。燕轻捎坠叶，蜂懒卧燋花。说史评诸例，论兵到百家。明时如不用，归去种桑麻。	陆龟蒙	袭美见题郊居十首因次韵酬	水邻燕蜂说论明归	五言律诗
禹穴奇编缺，雷平异境残。静吟封箓检，归兴削帆竿。白石堪为饭，青萝好作冠。几时当斗柄，同上步罡坛。	陆龟蒙	袭美见题郊居十首因次韵酬	禹雷静归白青几同	五言律诗
强起披衣坐，徐行处暑天。上阶来鬬雀，移树去惊蝉。莫问盐车骏，谁看酱瓿玄。黄金如可化，相近买云泉。	陆龟蒙	袭美见题郊居十首因次韵酬	强徐上移莫谁黄相	五言律诗
野入青芜巷，陂侵白竹门。风高开栗刺，沙浅露芹根。迸鼠缘藤桁，饥乌立石盆。东吴虽不改，谁是武王孙。	陆龟蒙	袭美见题郊居十首因次韵酬	野陂风沙迸饥东谁	五言律诗
疏慵真有素，时势尽无能。风月虽为敌，林泉幸未憎。酒材经夏阙，诗债待秋征。祗有君同癖，闲来对曲肱。	陆龟蒙	袭美见题郊居十首因次韵酬	疏时风林酒诗祗闲	五言律诗
高秋能叩触，天籁忽成文。苦调虽潜倚，灵音自绝群。茅峰曾醮斗，笠泽久眠云。许伴山中躅，三年任一醺。	陆龟蒙	和张广文贲旅泊吴门次韵	高天苦灵茅笠许三	五言律诗
独倚秋光岸，风漪学簟文。玄堪教凤集，书好换鹅群。叶堕平台月，香消古径云。强歌非白纻，聊以送余醺。	陆龟蒙	又次前韵酬广文	独风玄书叶香强聊	五言律诗
春尽未离关，之官亦似闲。不嫌请薄俸，为喜带名山。默祷三真后，高吟十字还。祗应江上鸟，时下讼庭间。	陆龟蒙	送延陵张宰	春之不为默高祗时	五言律诗
呼童晓拂鞍，归上大茅端。薄俸虽休入，明霞自足餐。暗霜松粒赤，疏雨草堂寒。又凿中峰石，重修醮月坛。	陆龟蒙	送人罢官归茅山	呼归薄明暗疏又重	五言律诗
去年花落时，题作送春诗。自为重相见，应无今日悲。道孤逢识寡，身病买名迟。一夜东风起，开帘不敢窥。	陆龟蒙	立春日	去题自应道身一开	五言律诗
秋来一度满，重见色难齐。独坐犹过午，同吟不到西。疏芒唯斗在，残白合河迷。更忆前年望，孤舟泊大溪。	陆龟蒙	中秋夜寄友生	秋重独同疏残更孤	五言律诗
荒池菰蒲深，闲阶莓苔平。江边松篁多，人家帘栊清。为书凌遗编，调弦夸新声。求欢虽殊途，探幽聊怡情。	陆龟蒙	夏日闲居作四声诗寄袭美	荒闲江人为调求探	五言律诗
朝烟淹楼台，晚雨染岛屿。渔童惊狂歌，艇子喜野语。山容堪停杯，柳影好隐暑。年华如飞鸿，斗酒幸且举。	陆龟蒙	夏日闲居作四声诗寄袭美	朝晚渔艇山柳年斗	五言律诗
新开窗犹偏，自种蕙未遍。书签风摇闻，钓榭雾破见。耕耘闲之资，啸咏性最便。希夷全天真，讵要问贵贱。	陆龟蒙	夏日闲居作四声诗寄袭美	新自书钓耕啸希讵	五言律诗
端居愁无涯，一夕髪欲白。因为鸾章吟，忽忆鹤骨客。手披丹台文，脚着赤玉舃。如蒙清音酬，若渴吸月液。	陆龟蒙	夏日闲居作四声诗寄袭美	端一因忽手脚如若	五言律诗
幽栖眠疏窗，豪居凭高楼。浮沤惊跳丸，寒声思重裘。床前垂文竿，巢边登轻舟。虽无东皋田，还生鱼乎忧。	陆龟蒙	奉酬袭美苦雨四声重寄三十	幽豪浮寒床巢虽还	五言律诗
层云愁天低，久雨倚槛冷。丝禽藏荷香，锦鲤绕岛影。心将时人乖，道与隐者静。桐阴无深泉，所以逞短绠。	陆龟蒙	奉酬袭美苦雨四声重寄三十	层久丝锦心道桐所	五言律诗
乌蟾俱沉光，昼夜恨暗度。何当乘云螭，面见上帝愬。臣言阴云欺，诏用利剑付。回车诛群奸，自散万籁怒。	陆龟蒙	奉酬袭美苦雨四声重寄三十	乌昼何面臣诏回自	五言律诗
危檐仍空堦，十日滴不歇。青莎看成狂，白菊即欲没。吴王荒金尊，越妾挟玉瑟。当时虽愁霖，亦若惜落月。	陆龟蒙	奉酬袭美苦雨四声重寄三十	危十青白吴越当亦	五言律诗
一舸吴江晚，堪忧病广文。鲈鱼谁与伴，鸥鸟自成群。反照纵横水，斜空断续云。异乡无限思，尽付酒醺醺。	张贲	旅泊吴门	一堪鲈鸥反斜异尽	五言律诗
偶发陶匏响，皆蒙组绣文。清秋将落帽，子夏正离群。有恨书燕雁，无聊赋郢云。遍看心自醉，不是酒能醺。	张贲	贲中间有吴门旅泊之什蒙鲁	偶皆清子有无遍不	五言律诗
万里隋城在，三边虏气衰。沙填孤障角，烧断故关碑。马色经寒惨，雕声带晚悲。将军正闲暇，留客换歌辞。	司空图	塞上	万三沙烧马雕将留	五言律诗
旅寓虽难定，乘闲是胜游。碧云萧寺霁，红树谢邨秋。戍鼓和潮暗，船灯照岛幽。诗家多滞此，风景似相留。	司空图	寄永嘉崔道融	旅乘碧红戍船诗风	五言律诗
三十年来往，中间京洛尘。倦行今白首，归卧已清神。坡暖冬抽笋，松凉夏健人。更惭征诏起，避世迹非真。	司空图	下方	三中倦归坡松更避	五言律诗
日炙旱云裂，迸为千道血。天地沸一镬，竟自烹妖孽。尧汤遇灾数，灾数还中辍。何事奸与邪，古来难扑灭。	司空图	华下	日迸天竟尧灾何古	五言律诗
笑破人间事，吾徒莫自欺。解吟僧亦俗，爱舞鹤终卑。竹上题幽梦，溪边约敌棋。旧山归有阻，不是故迟迟。	司空图	僧舍贻友	笑吾解爱竹溪旧不	五言律诗
昏旦松轩下，怡然对一瓢。雨微吟思足，花落梦无聊。细事当棋遣，衰容喜镜饶。溪僧有深趣，书至又相邀。	司空图	下方	昏怡雨花细衰溪书	五言律诗
郊居谢名利，何事最相亲。渐与论诗久，皆知得句新。川明虹照雨，树密鸟冲人。应念从今去，还来岳下频。	司空图	华下送文浦	郊何渐皆川树应还	五言律诗
高燕飞何捷，啄害恣群雏。人岂玩其暴，华轩容尔居。强欺自天禀，刚吐信吾徒。乃知不平者，矫世道终孤。	司空图	效陈拾遗子昂感遇二首一	高啄人华强刚乃矫	五言律诗
阳和含煦润，卉木竞纷华。当为众所悦，私已汝何夸。北里秘秾艳，东园锁名花。豪夺乃常理，笑君徒咄嗟。	司空图	效陈拾遗子昂感遇二首二	阳卉当私北东豪笑	五言律诗
丑妇竞簪花，花多映愈丑。邻女恃其姿，掇之不盈手。量已苟自私，招损乃谁咎。宠禄既非安，于吾竟何有。	司空图	效陈拾遗子昂	丑花邻掇量招宠于	五言律诗
好鸟无恶声，仁兽肯狂噬。宁教鹦鹉哑，不遣麒麟细。人人语与默，唯观利与势。爱毁亦自遭，掩谤终失计。	司空图	感时	好仁宁不人唯爱掩	五言律诗
身病时亦危，逢秋多恸哭。风波一摇荡，天地几翻覆。孤萤出荒池，落叶穿破屋。势利长草草，何人访幽独。	司空图	秋思	身逢风天孤落势何	五言律诗
伤怀同客处，病眼却花朝。草嫩侵沙短，冰轻着雨消。风光知可爱，容髪不相饶。早晚丹丘去，飞书肯见招。	司空图	早春	伤病草冰风容早飞	五言律诗
云根禅客居，皆说旧无庐。松日明金像，山风向木鱼。依栖应不阻，名利本来疏。纵有人相问，林间懒拆书。	司空图	上陌梯寺怀旧僧二首一	云皆松山依名纵林	五言律诗
高鸦隔谷见，路转寺西门。塔影荫泉脉，山苗侵烧痕。钟疏含杳霭，合迥亘黄昏。更待他僧到，长如前信存。	司空图	上陌梯寺怀旧僧二首二	高路塔山钟合更长	五言律诗
悠悠干禄利，草草废渔樵。身世堪惆怅，风骚顿寂寥。高秋期步野，积雨放趋朝。得句如相忆，莎斋且见招。	司空图	寄怀元秀上人	悠草身风高积得莎	五言律诗
中峰曾到处，题记没苍苔。振锡传深谷，翻经想旧台。危松临砌偃，惊鹿蓦溪来。内殿御诗切，身回心未回。	司空图	次韵和秀上人游南五台	中题振翻危惊内身	五言律诗
天阶让紫衣，冷格鹤犹卑。道胜嫌名出，身闲觉老迟。晓香延宿火，寒磬度高枝。每说长松寺，他年与我期。	司空图	赠圆昉公	天冷道身晓寒每他	五言律诗
巡礼诸方遍，湘南频有缘。焚香老山寺，乞食向江船。纱碧笼名画，灯寒照净禅。我来能永日，莲漏滴寒泉。	司空图	赠信美寺岑上人	巡湘焚乞纱灯我莲	五言律诗
地阔分吴塞，枫高映楚天。曲塘春尽雨，方响夜深船。行纪添新梦，羇愁甚往年。何时京洛路，马上见人烟。	司空图	江行二首一	地枫曲方行羇何马	五言律诗
初程风信好，回望失津楼。日带潮声晚，烟含楚色秋。戍旗当远客，岛树转惊鸥。此去非名利，孤帆任白头。	司空图	江行二首二	初回日烟戍岛此孤	五言律诗
正下搜贤诏，多君独避名。客来当意惬，花发遇歌成。乐地留高趣，权门让后生。东方御闲驷，园外好同行。	司空图	长安赠王注	正多客花乐权东园	五言律诗
危桥转溪路，经雨石丛荒。幽瀑下仙果，孤巢悬夕阳。病辞青琐秘，心在紫芝房。更喜谐招隐，诗家有望郎。	司空图	赠步寄李员外	危经幽孤病心更诗	五言律诗
清才郑小戎，标的贵游中。万里云无侣，三山鹤不笼。香和丹地暖，晚着彩衣风。荣路期经济，唯应在至公。	司空图	寄郑仁规	清标万三香晚荣唯	五言律诗
喜闻三字耗，闲客是陪游。白鸟闲疏索，青山日滞留。琴如高韵称，诗愧逸才酬。更勉匡君志，论思在献谋。	司空图	寄考功王员外	喜闲白青琴诗更论	五言律诗
月下留丹灶，坛边树羽衣。异香人不觉，残夜鹤分飞。朝会初元盛，蓬瀛旧侣稀。瑶函真迹在，妖魅敢扬威。	司空图	月下留丹灶	月坛异残朝蓬瑶妖	五言律诗
戎装佩镆鎁，走马逐轻车。衰草城边路，残阳垄上笳。黄河穿汉界，青冢出胡沙。提笔男儿事，功名立可夸。	周繇	送边上从事	戎走衰残黄青提功	五言律诗
塞诏除嵩洛，观图见废兴。城迁周古鼎，地列汉诸陵。日送归朝客，时招住岳僧。郡斋台阁满，公退即吟登。	周繇	送洛阳崔员外	塞观城地日时郡公	五言律诗
盘山行几驿，水路复通巴。峡涨三川雪，园开四季花。公庭飞白鸟，官俸请丹砂。知尉黔中后，高吟采物华。	周繇	送人尉黔中	盘水峡园公官知高	五言律诗
此别欲何往，未言归故林。行车新岁近，落日乱山深。野店寒无客，风巢动有禽。潜知经目事，大半是愁吟。	周繇	送宇文虞	此未行落野风潜大	五言律诗
胜致通幽感，灵泉有虎掊。爪擡山脉断，掌托石心拗。竹蔼疑相近，松阴盖亦交。转令栖遁者，真境逾难抛。	周繇	题东林寺虎掊泉	胜灵爪掌竹松转真	五言律诗
盘江上几层，峭壁半垂藤。殿锁南朝像，龛禅外国僧。海涛摏砌槛，山雨洒窗灯。日暮疏钟起，声声彻广陵。	周繇	登甘露寺	盘峭殿龛海山日声	五言律诗
每日怜晴眺，闲吟只自娱。山从平地有，水到远天无。老树多封楚，轻烟暗染吴。虽居此廊下，入户亦踌蹰。	周繇	甘露寺东轩	每闲山水老轻虽入	五言律诗
晓色宜闲望，山风远益清。白云连晋阁，碧树尽芜城。水静沙痕出，烟消野火平。最堪佳此境，为我长诗情。	周繇	甘露寺北轩	晓山白碧水烟最为	五言律诗
熠熠与娟娟，池塘竹树边。乱飞同曳火，成聚却无烟。微雨洒不灭，清风吹欲燃。旧曾书按上，频把作囊悬。	周繇	咏萤	熠池乱成微清旧频	五言律诗
苍茫空泛日，四顾绝人烟。半浸中华岸，旁通异域船。岛间应有国，波外恐无天。欲作乘槎客，翻愁去隔年。	周繇	望海	苍四半旁岛波欲翻	五言律诗
两叶能蔽目，双豆能塞聪。理身不知道，将为天地聋。扰扰造化内，茫茫天地中。苟或有所愿，毛髪亦不容。	聂夷中	杂兴	两双理将扰茫苟毛	五言律诗
生在绮罗下，岂识渔阳道。良人自戍来，夜夜梦中到。渔阳万里远，近于中门限。中门逾有时，渔阳常在眼。	聂夷中	相和歌辞杂怨三首一	生岂良夜渔近中渔	五言律诗
莫言行路难，夷狄如中国。谓言骨肉亲，中门如异域。出处全在人，路亦无通塞。门前两条辙，何处去不得。	聂夷中	杂曲歌辞行路难	莫夷谓中出路门何	五言律诗
一雀入官仓，所食能损几。所虑往复频，官仓乃害尔。鱼网不在天，鸟网不在水。饮啄要自然，何必空城里。	聂夷中	空城雀	一所所官鱼鸟饮何	五言律诗
二月卖新丝，五月粜新谷。医得眼前疮，剜却心头肉。我愿君王心，化作光明烛。不照绮罗筵，只照逃亡屋。	聂夷中	咏田家	二五医剜我化不只	五言律诗
燕台累黄金，上欲招儒雅。贵得贤士来，更下于隗者。自然乐毅徒，趋风走天下。何必驰凤书，旁求向林野。	聂夷中	燕台二首一	燕上贵更自趋何旁	五言律诗
片玉一尘轻，粒粟山丘重。唐虞贵民食，秪是勤播种。前圣后圣同，今人古人共。一岁如苦饥，金玉何所用。	聂夷中	古兴	片粒唐秪前今一金	五言律诗
先生五岳游，文焰灭金鼎。日下鹤过时，人间空落影。常言一粒药，不随死生境。何当列御寇，去问仙人请。	聂夷中	访嵩阳道士不遇	先文日人常不何去	五言律诗
日往无复见，秋堂暮乃学。玄髪不知白，晓入寒铜觉。为才未离群，有玉犹在璞。谁把碧桐枝，刻作云门乐。	聂夷中	秋夕	日秋玄晓为有谁刻	五言律诗
孤城临远水，千里见寒山。白雪无人唱，沧洲尽日闲。鸟归残烧外，帆出断云间。此地秋风起，应随计吏还。	张乔	郢州即事	孤千白沧鸟帆此应	五言律诗
渡海登仙籍，还家备汉仪。孤舟无岸泊，万里有星随。积水浮魂梦，流年半别离。东风未回日，音信杳难期。	张乔	送宾贡金夷吾奉使归本国	渡还孤万积流东音	五言律诗
谁将倚天剑，削出倚天峰。众水背流急，他山相向重。树黏青霭合，崖夹白云浓。一夜盆倾雨，前湫起毒龙。	张乔	华山	谁削众他树崖一前	五言律诗
昔人登览处，遗阁大江隅。叠浪有时有，闲云无日无。早凉先燕去，返照后帆孤。未得营归计，菱歌满旧湖。	张乔	滕王阁	昔遗叠闲早返未菱	五言律诗
贤哉君子风，讽与古人同。采药楚云里，移家湘水东。星霜秋野阔，雨雹夜山空。早晚相招隐，深耕老此中。	张乔	寄处士梁烛	贤讽采移星雨早深	五言律诗
天下猿多处，西南是蜀关。马登青壁瘦，人宿翠微闲。带雨逢残日，因江见断山。行歌风月好，莫老锦城间。	张乔	送许棠下第游蜀	天西马人带因行莫	五言律诗
上彻炼丹峰，求玄意未穷。古坛青草合，往事白云空。仙境日月外，帝乡烟雾中。人间足烦署，欲去恋松风。	张乔	题终南山白鹤观	上求古往仙帝人欲	五言律诗
将军夸胆气，功在杀人多。对酒擎钟饮，临风拔剑歌。翻师平碎叶，掠地取交河。应笑孔门客，年年羡四科。	张乔	赠边将	将功对临翻掠应年	五言律诗
铭旌归故里，猿鸟亦凄然。已葬桐江月，空回建水船。客传为郡日，僧说读书年。恐有吟魂在，深山古木边。	张乔	吊建州李员外	铭猿已空客僧恐深	五言律诗
雅调一生吟，谁为晚达心。傍人贺及第，独自却沾襟。宴别喧天乐，家归碍日岑。青门许攀送，故里接云林。	张乔	送许棠及第归宣州	雅谁傍独宴家青故	五言律诗
都堂公试日，词翰独超群。品秩台庭与，篇章圣主闻。乡连三楚树，县对九华云。多少青门客，临岐共羡君。	张乔	送庞百篇之任青阳县尉	都词品篇乡县多临	五言律诗
寻春与送春，多绕曲江滨。一片凫鹥水，千秋辇毂尘。岸凉随众木，波影逐游人。自是游人老，年年管吹新。	张乔	曲江春	寻多一千岸波自年	五言律诗
无穷名利尘，轩盖逐年新。北阕东堂路，千山万水人。云离僧榻曙，燕远凤楼春。荏苒文明代，难归钓艇身。	张乔	秦原春望	无轩北千云燕荏难	五言律诗
少华中峰寺，高秋众景归。地连秦塞起，河隔晋山微。晚木蝉相应，凉天雁并飞。殷勤记岩石，秪恐再来稀。	张乔	游华山云际寺	少高地河晚凉殷秪	五言律诗
海东谁敌手，归去道应孤。阙下传新势，船中覆旧图。穷荒回日月，积水载寰区。故国多年别，桑田复在无。	张乔	送碁待诏朴球归新罗	海归阙船穷积故桑	五言律诗
看花兴未休，已散曲江游。载笔离秦甸，从军过洛州。嵩云将雨去，汝水背城流。应念依门客，蒿莱满径秋。	张乔	送郑谷先辈赴汝州辟命	看已载从嵩汝应蒿	五言律诗
海上独随缘，归来二十年。久闲时得句，渐老不离禅。砌木欹临水，窗峰直倚天。犹期向云里，别扫石床眠。	张乔	赠敬亭清越上人	海归久渐砌窗犹别	五言律诗
树凉清岛寺，虚阁敞禅扉。四面闲云入，中流独鸟归。湖平幽径近，船泊夜灯微。一宿秋风里，烟波隔捣衣。	张乔	题灵山寺	树虚四中湖船一烟	五言律诗
今古遰相送，几时无逝波。篇章名不朽，寂灭理如何。内殿留真影，闲房落贝多。从兹高塔寺，惆怅懒经过。	张乔	吊栖白上人	今几篇寂内闲从惆	五言律诗
黄河一曲山，天半锁重关。圣日雄藩静，秋风老将闲。车舆穿谷口，市井响云间。大野无飞鸟，元戎校猎还。	张乔	北山书事	黄天圣秋车市大元	五言律诗
出送乡人尽，沧洲未得还。秋风五陵树，晴日六街山。有景终年住，无机是处闲。何当向云外，免老别离间。	张乔	长安书事	出沧秋晴有无何免	五言律诗
官从谏署清，暂去佐戎旌。朝客多相恋，吟僧欲伴行。河冰天际白，岳雪眼前明。即见东风起，梁园听早莺。	张乔	送郑侍御赴汴州辟命	官暂朝吟河岳即梁	五言律诗
至人随化往，遗路自堪伤。白塔收真骨，青山闭影堂。钟残含细韵，烟灭有余香。松上斋乌在，迟迟立夕阳。	张乔	吊造微上人	至遗白青钟烟松迟	五言律诗
夜久村落静，徘徊杨柳津。青山犹有路，明月已无人。梦寐空前事，星霜倦此身。尝期结茅处，来往蹑遗尘。	张乔	经隐岩旧居	夜徘青明梦星尝来	五言律诗
重来访惠休，已是十年游。向水千松老，空山一磬秋。石窗清吹入，河汉夜光流。久别多新作，长吟洗俗愁。	张乔	再题敬亭清越上人山房	重已向空石河久长	五言律诗
日暖泗滨西，无穷岸草齐。薄烟衰草树，微月迥城鸡。水近沧浪急，山随绿野低。羞将旧名姓，还向旧游题。	张乔	浮汴东归	日无薄微水山羞还	五言律诗
千灯有宿因，长老许相亲。夜永楼台雨，更深江海人。劳生无了日，妄念起微尘。不是真如理，何门静此身。	张乔	雨中宿僧院	千长夜更劳妄不何	五言律诗
烟霞接杳冥，旅泊寄回汀。夜雨雷电歇，春江蛟蜃腥。城侵潮影白，峤截鸟行青。遍欲探泉石，南须过洞庭。	张乔	江行至沙浦	烟旅夜春城峤遍南	五言律诗
辛勤同失意，迢递独还家。落日江边笛，残春岛上花。亲安诚可喜，道在亦何嗟。谁伴高吟处，晴天望九华。	张乔	送友人归江南	辛迢落残亲道谁晴	五言律诗
冥鸿久不群，征拜动天文。地主迎过郡，山僧送出云。登车残月在，宿馆乱流分。若更思林下，还须共致君。	张乔	刘补阙自九华山拜官因以寄	冥征地山登宿若还	五言律诗
远色岳阳楼，湘帆数片愁。竹风山上路，沙月水中洲。力学桑田废，思归鬓髪秋。功名如不立，岂易狎汀鸥。	张乔	岳阳即事	远湘竹沙力思功岂	五言律诗
江峰峰顶人，受法老西秦。法本无前业，禅非为后身。院栽他国树，堂展祖师真。甚愿依宗旨，求闲未有因。	张乔	题兴善寺僧道深院	江受法禅院堂甚求	五言律诗
去宰龙门县，应思变化年。还将鲁儒政，又与晋人传。峭壁开中古，长河落半天。几乡因劝勉，耕稼满云烟。	张乔	送龙门令刘沧	去应还又峭长几耕	五言律诗
落花兼柳絮，无处不纷纷。远道空归去，流莺独自闻。野桥喧硙水，山郭入楼云。故里南陵曲，秋期更送君。	张乔	送友人往宜春	落无远流野山故秋	五言律诗
调角断清秋，征人倚戍楼。春风对青冢，白日落梁州。大汉无兵阻，穷边有客游。蕃情似此水，长愿向南流。	张乔	书边事	调征春白大穷蕃长	五言律诗
山川心地内，一念即千重。老别关中寺，禅归海外峰。鸟行来有路，帆影去无踪。几夜波涛息，先闻本国钟。	张乔	送僧雅觉归东海	山一老禅鸟帆几先	五言律诗
种在法王城，前朝古寺名。瘦根盘地远，香吹入云清。鹤动池台影，僧禅雨雪声。看来人旋老，因此叹浮生。	张乔	和薛监察题兴善寺古松	种前瘦香鹤僧看因	五言律诗
清月转瑶轸，弄中湘水寒。能令坐来客，不语自相看。静恐鬼神出，急疑风雨残。几时归岭峤，更过洞庭弹。	张乔	听琴	清弄能不静急几更	五言律诗
此心知者稀，欲别倍相依。无食拟同去，有家还未归。巴山开国远，剑道入天微。必恐临邛客，疑君学赋非。	张乔	送友人游蜀	此欲无有巴剑必疑	五言律诗
曹溪松下路，猿鸟重相亲。四海求玄理，千峰绕定身。异花天上堕，灵草雪中春。自惜经行处，焚香礼旧真。	张乔	闻仰山禅师往曹溪因赠	曹猿四千异灵自焚	五言律诗
蓝水警尘梦，夜吟开草堂。月临山霭薄，松滴露花香。诗外真风远，人间静兴长。明朝访禅侣，更上翠微房。	张乔	蓝溪夜坐	蓝夜月松诗人明更	五言律诗
秋山清若水，吟客静于僧。小径通商岭，高窗见杜陵。云霞朝入镜，猿鸟夜窥灯。许作前峰侣，终来寄上层。	张乔	题郑侍御蓝田别业	秋吟小高云猿许终	五言律诗
离乡积岁年，归路远依然。夜火山头市，春江树杪船。干戈愁鬓改，瘴疠喜家全。何处营甘旨，潮涛浸薄田。	张乔	送友人进士许棠	离归夜春干瘴何潮	五言律诗
乔枝聚暝禽，叠阁锁遥岑。待月当秋直，看书废夜吟。残薪留火细，古井下瓶深。纵欲抄前史，贫难遂此心。	张乔	秘省伴直	乔叠待看残古纵贫	五言律诗
夜忆开元寺，凄凉里巷间。薄烟通魏阙，明月照骊山。半壁空宫闭，连天白道闲。清晨更回首，独向灞陵还。	张乔	宿昭应	夜凄薄明半连清独	五言律诗
樽前放浩歌，便起泛烟波。舟楫故人少，江湖明月多。孤峰经宿上，僻寺共云过。若向仙岩住，还应著薜萝。			樽便舟江孤僻若还	五言律诗
江外历千岑，还归少室吟。地闲缑岭月，窗迥洛城砧。石窦垂寒乳，松枝长别琴。他年瀑泉下，亦拟置家林。	张乔	送韩处士归少室山	江还地窗石松他亦	五言律诗
竹色覆禅栖，幽禽绕院啼。空门无去住，行客自东西。井气春来歇，庭枝雪后低。相看念山水，尽日话曹溪。	张乔	赠初上人	竹幽空行井庭相尽	五言律诗
东来此学禅，多病念佛缘。把锡离岩寺，收经上海船。落帆敲石火，宿岛汲瓶泉。永向扶桑老，知无再少年。	张乔	送新罗僧	东多把收落宿永知	五言律诗
溪路曾来日，年多与旧同。地寒松影里，僧老磬声中。远水清风落，闲云别院通。心源若无碍，何必更论空。	张乔	题山僧院	溪年地僧远闲心何	五言律诗
梅真从羽化，万古是须臾。此地名空在，西山云亦孤。井痕平野水，坛级上春芜。纵有双飞鹤，年多松已枯。	张乔	书梅福殿壁二首一	梅万此西井坛纵年	五言律诗
一自白云去，千秋坛月明。我来思往事，谁更得长生。雅韵磬钟远，真风楼殿清。今来为尉者，天下有仙名。	张乔	书梅福殿壁二首二	一千我谁雅真今天	五言律诗
前程曾未到，岐路拟何为。返照行人急，荒郊去鸟迟。春宵多旅梦，夏闰远秋期。处处牵愁绪，无穷是柳丝。	张乔	荆楚道中	前岐返荒春夏处无	五言律诗
重作东南尉，生涯尚似僧。客程淮馆月，乡思海船灯。晚雾看春毂，晴天见朗陵。不应三考足，先授诏书征。	张乔	送南陵尉李频	重生客乡晚晴不先	五言律诗
东风摇众木，即有看花期。紫陌频来日，沧洲独去时。郡因兵役苦，家为海翻移。未老多如此，那堪鬓不衰。	张乔	将归江淮书	东即紫沧郡家未那	五言律诗
北去穷秦塞，南归绕汉川。深山逢古迹，远道见新年。绝壁云衔寺，空江雪洒船。萦回还此景，多坐夜灯前。	张乔	沿汉东归	北南深远绝空萦多	五言律诗
剑阁缘空去，西南转几州。丹霄行客语，明月杜鹃愁。露带山花落，云随野水流。相如曾醉地，莫滞少年游。	张乔	送蜀客	剑西丹明露云相莫	五言律诗
勒兵辽水边，风急卷旌旃。绝塞寒无树，平沙势尽天。雪晴回探骑，月落控鸣弦。永定山河誓，南归改汉年。	张乔	塞上	勒风绝平雪月永南	五言律诗
袁江猿鸟清，曾向此中行。才子登科去，诸侯扫榻迎。山藏明月浦，树绕白云城。远想安亲后，秋风梦不惊。	张乔	送友人归袁州	袁曾才诸山树远秋	五言律诗
分合老西秦，年年梦白苹。曾为洞庭客，还送洞庭人。语别惜残夜，思归愁见春。遥知泊舟处，沙月自相亲。	张乔	赠别李山人	分年曾还语思遥沙	五言律诗
胜游虽隔年，魂梦亦依然。瀑水喧秋思，孤灯动夜船。断虹全岭雨，斜月半溪烟。旧日吟诗侣，何人更不眠。	张乔	思宜春寄友人	胜魂瀑孤断斜旧何	五言律诗
江风木落天，游子感流年。万里波连蜀，三更雨到船。梦残灯影外，愁积苇业边。不及樵渔客，全家住岛田。	张乔	江行夜雨	江游万三梦愁不全	五言律诗
仰山因久住，天下仰山名。井邑身虽到，林泉性本清。野云居处尽，江月定中明。仿佛曾相识，今来隔几生。	张乔	赠仰大师	仰天井林野江仿今	五言律诗
洛下吟诗侣，南游只有君。波涛归路见，蟋蟀在船闻。晓月江城出，晴霞岛树分。无穷怀古意，岂独绕湘云。	张乔	江南逢洛下友人	洛南波蟋晓晴无岂	五言律诗
名利了无时，何人暂访师。道情闲外见，心地语来知。竹落穿窗叶，松寒荫井枝。匡山许同社，愿卜挂帆期。	张乔	东湖赠僧子兰	名何道心竹松匡愿	五言律诗
幸喜陪驺驭，频来向此宵。砚磨清涧石，厨爨白云樵。竹外村烟细，灯中禁漏遥。衣冠与文理，静语对前朝。	张乔	隐岩陪郑少师夜坐	幸频砚厨竹灯衣静	五言律诗
登科精鲁史，为尉及良时。高论穷诸国，长才并几司。地倾流水疾，山叠过云迟。暇日琴书畔，何人对手棋。	张乔	送三传赴长城尉	登为高长地山暇何	五言律诗
千峰隔湘水，迢遰挂帆归。扫月眠苍壁，和云着褐衣。洞虚悬溜滴，径狭长松围。只恐相寻日，人间旧识稀。	张乔	送李道士归南岳	千迢扫和洞径只人	五言律诗
终年九陌行，要路迹皆生。苦学犹难至，甘贫岂有成。病携秋卷重，闲著暑衣轻。一别林泉久，中宵御水声。			终要苦甘病闲一中	五言律诗
吾师视化身，一念即遗尘。岩谷藏虚塔，江湖散学人。云迷禅处石，院掩写来真。寂寞焚香后，闲阶细草生。	张乔	题玄哲禅师影堂	吾一岩江云院寂闲	五言律诗
窗户几层风，清凉碧落中。世人来往别，烟景古今同。列岫横秦断，长河极塞空。斜阳越乡思，天末见归鸿。	张乔	登慈恩寺塔	窗清世烟列长斜天	五言律诗
远涉期秋卷，将行不废吟。故乡芳草路，来往别离心。挂席春风尽，开斋夏景深。子规谁共听，江月上清岑。	张乔	送友人东归	远将故来挂开子江	五言律诗
歌诗精外学，天子是知音。坐夏宫钟近，宁亲剑阁深。高名彻西国，旧迹寄东林。自此栖禅者，因师满蜀今。	张乔	送僧鸾归蜀宁亲	歌天坐宁高旧自因	五言律诗
贫归无定程，水宿与山行。未有安亲计，难为去国情。岛烟孤寺磬，江月远船筝。思苦秋回日，多应吟更清。	张乔	送人归江南	贫水未难岛江思多	五言律诗
白衣归树下，青草恋江边。三楚足深隐，五陵多少年。寂寥闻蜀魄，清绝怨湘弦。岐路在何处，西行心渺然。	张乔	将离江上作	白青三五寂清岐西	五言律诗
王孙游不遇，况我五湖人。野店难投宿，渔家独问津。岭分中夜月，江隔两乡春。静想青云路，还应寄此身。	张乔	别李参军	王况野渔岭江静还	五言律诗
重禄轻身日，清资近故乡。因知送君后，转自惜年芳。远水分林影，层峰起鸟行。扁舟此中去，溪月有余光。	张乔	送睦州张参军	重清因转远层扁溪	五言律诗
机谋时未有，多向弈棋销。已与山僧敌，无令海客饶。静驱云阵起，疏点雁行遥。夜雨如相忆，松窗更见招。	张乔	赠棋僧侣	机多已无静疏夜松	五言律诗
岂得恋樵渔，全家湖畔居。远无潮客信，闲寄岳僧书。野白梅繁后，山明雨散初。逍遥向云水，莫与宦情疏。	张乔	题湖上友人居	岂全远闲野山逍莫	五言律诗
失计复离愁，君归我独游。乱花藏道发，春水绕乡流。暝火丛桥市，晴山叠郡楼。无为谢公恋，吟过晓蝉秋。	张乔	送友人归宣州	失君乱春暝晴无吟	五言律诗
急景遰衰老，此经谁养真。松留千载鹤，碑隔六朝人。洞水流花早，壶天闭雪春。其如为名利，归踏五陵尘。	张乔	题古观	急此松碑洞壶其归	五言律诗
岂易及归荣，辛勤致此名。登车思往事，回首勉诸生。路绕山光晓，帆通海气清。秋期却闲坐，林下听江声。	张乔	送友人及第归江南	岂辛登回路帆秋林	五言律诗
天涯离二纪，阙下历三朝。涨海虽然阔，归帆不觉遥。惊波时失侣，举火夜相招。来往寻遗事，秦皇有断桥。	张乔	送朴充侍御归海东	天阙涨归惊举来秦	五言律诗
笼中江海禽，日夕有归心。魏阙长谣久，吴山独往深。别时群木落，终处乱猿吟。李白坟前路，溪僧送入林。	张乔	吊前水部贾员外	笼日魏吴别终李溪	五言律诗
松子落何年，纤枝长水边。𣃁开深涧雪，移出远林烟。带月栖幽鸟，兼花灌冷泉。微风动清韵，闲听罢琴眠。	张乔	题小松	松纤𣃁移带兼微闲	五言律诗
先生颛顼后，得道自何人。松柏卑于寿，儿孙老却身。夜窗峰顶曙，寒涧洞中春。恋此逍遥境，云间不可亲。	张乔	寄中岳颛顼先生	先得松儿夜寒恋云	五言律诗
余才不废诗，佐邑喜闲司。丹陛终须去，青山未可期。叶凋温谷晚，云出古宫迟。若草东封疏，君王到有时。	张乔	送沈先辈尉昭应	余佐丹青叶云若君	五言律诗
所投非旧知，亦似有前期。路向长江上，帆扬细雨时。春生南岳早，日转大荒迟。尽采潇湘句，重来会近期。	张乔	送友人游湖南	所亦路帆春日尽重	五言律诗
何处积乡愁，天涯聚乱流。岸长群岫晚，湖阔片帆秋。买酒过渔舍，分灯与钓舟。潇湘见来雁，应念独边游。	张乔	江上送友人南游	何天岸湖买分潇应	五言律诗
劳生故白头，头白未应休。阙下难孤立，天涯尚旅游。听猿吟岛寺，待月上江楼。醉别醒惆怅，云帆满乱流。	张乔	江南别友人	劳头阙天听待醉云	五言律诗
春去计秋期，长安在梦思。多逢山好处，少值客行时。云起争峰势，花交隐涧枝。停骖一惆怅，应秪岭猿知。	张乔	商山道中	春长多少云花停应	五言律诗
行人愁落日，去鸟倦遥林。旷野鸣流水，空山响暮砧。旅途归计晚，乡树别年深。寂寞逢村酒，渔家一醉吟。	张乔	吴江旅次	行去旷空旅乡寂渔	五言律诗
相梦如相见，相思去后频。旧时行处断，华髪别来新。浪动三湘月，烟藏五岭春。又无归北客，书札寄何人。	张乔	寄南中友人	相相旧华浪烟又书	五言律诗
古邑猿声里，空城只半存。岸移无旧路，沙涨别成村。鼓角喧京口，江山尽汝𣸣。六朝兴废地，行子一销魂。	张乔	寄绩溪陈明府	古空岸沙鼓江六行	五言律诗
山桥通绝境，到此忆天台。竹里寻幽径，云边上古台。鸟归残照出，钟断细泉来。为爱澄溪月，因成隔宿回。	张乔	游歙州兴唐寺	山到竹云鸟钟为因	五言律诗
院凉松雨声，相对有山情。未许溪边老，犹思岳顶行。纱灯留火细，石井灌瓶清。欲问吾师外，何人得此生。	张乔	题诠律师院	院相未犹纱石欲何	五言律诗
已老金山顶，无心上石桥。讲移三楚遍，梵译五天遥。板阁禅秋月，铜瓶汲夜潮。自惭昏醉客，来坐亦通宵。	张乔	金山寺空上人院	已无讲梵板铜自来	五言律诗
亭北敞灵溪，林梢与槛齐。野云来影远，沙鸟去行低。晚渡明村火，晴山响郡鼙。思乡值摇落，赖不有猿啼。	张乔	题广信寺	亭林野沙晚晴思赖	五言律诗
九霄无诏下，何事触清尘。宅带松萝僻，身惟猿鸟亲。吟看仙掌月，期有洞庭人。莫问烟霞句，悬知见岳神。	张乔	无题	九何宅身吟期莫悬	五言律诗
先秋蝉一悲，长是客行时。曾感去年者，又鸣何处枝。细听残韵在，回望旧声迟。断续谁家树，凉风送别离。	张乔	蝉	先长曾又细回断凉	五言律诗
诗人推上第，新榜又无君。鹤髪他乡老，渔歌故国闻。平江流晓月，独鸟伴余云。且了髫年志，沙鸥未可群。	张乔	江上逢进士许棠	诗新鹤渔平独且沙	五言律诗
结束佐戎旃，河西住几年。陇头随日去，碛里寄星眠。水近沙连帐，程遥马入天。圣朝思上策，重待奏安边。	张乔	送河西从事	结河陇碛水程圣重	五言律诗
临水登山路，重寻旅思劳。竹阴行处密，僧腊别来高。远岫明寒火，危楼响夜涛。悲秋不成寐，明月上千舠。	张乔	甘露寺僧房	临重竹僧远危悲明	五言律诗
一家烟岛隈，竹里夜窗开。数派分潮去，千樯聚月来。石楼云断续，涧渚雁徘徊。了得平生志，还归筑钓台。	张乔	宿江叟岛居	一竹数千石涧了还	五言律诗
贫游无定踪，乡信转难逢。寒渚暮烟阔，去帆归思重。潮平低戍火，木落远山钟。况是渔家宿，疏篱响夜舂。	张乔	江村	贫乡寒去潮木况疏	五言律诗
荒林寄远居，坐卧见樵渔。夜火随船远，寒更出郡疏。雪迷登岳路，风阻转江书。寂寞高窗下，思乡岁欲除。	张乔	寻阳村舍	荒坐夜寒雪风寂思	五言律诗
凭槛见天涯，非秋亦可悲。晚天帆去疾，春雪燕来迟。山水分乡县，干戈足别离。南人废耕织，早晚罢王师。	张乔	江楼作	凭非晚春山干南早	五言律诗
古阁上空半，寥寥千里心。多年为客路，尽日倚栏吟。山压秦川重，河来虏塞深。回銮今不见，烟雾杳沉沉。	张乔	回鸾阁写望	古寥多尽山河回烟	五言律诗
空山卜隐初，生计亦无余。三亩水边竹，一床琴畔书。深林收晚果，绝顶拾秋蔬。坚话长如此，何年献子虚。	张乔	题友人草堂	空生三一深绝坚何	五言律诗
乔木带凉蝉，来吟暑雨天。不离高枕上，似宿远山边。簟冷窗中月，茶香竹里泉。吾庐近溪岛，忆别动经年。	张乔	题友人林斋	乔来不似簟茶吾忆	五言律诗
无人袭仙隐，石室闭空山。避烧猿犹到，随云鹤不还。涧荒岩影在，桥断树阴闲。但有黄河赋，长留在世间。	张乔	经宣城元员外山居	无石避随涧桥但长	五言律诗
草堂芜没后，来往问樵翁。断石荒林外，孤坟晚照中。数溪分大野，九子立寒空。烟壁曾行处，青云路不通。	张乔	经九华山费征君故居	草来断孤数九烟青	五言律诗
吟魂不复游，台亦似荒丘。一径草中出，长江天外流。暝烟寒鸟集，残月夜虫愁。愿得生禾黍，锄平恨即休。	张乔	题贾岛吟诗台	吟台一长暝残愿锄	五言律诗
入岩仙境清，行尽复重行。若得闲无事，长来寄此生。涧松闲易老，笼烛晚生明。一宿泉声里，思乡梦不成。	张乔	游南岳	入行若长涧笼一思	五言律诗
武林春草齐，花影隔澄溪。路远无人去，山空有鸟啼。水垂青霭断，松偃绿萝低。世上迷途客，经兹尽不迷。	张乔	寻桃源	武花路山水松世经	五言律诗
祗此沉仙翼，瑶池似不遥。有声悬翠壁，无势下丹霄。净濑烟霞古，寒原草木凋。山河几更变，幽咽到唐朝。	张乔	青鸟泉	祗瑶有无净寒山幽	五言律诗
春恨复秋悲，秋悲难到时。每逢明月夜，长起故山思。巷僻行吟远，蛩多独卧迟。溪僧与樵客，动别十年期。	张乔	秋夕	春秋每长巷蛩溪动	五言律诗
不掩盈窗月，天然格调高。凉风移蟋蟀，落叶在离骚。回笔挑灯烬，悬图见海涛。因论三国志，空载几英豪。	张乔	宿刘温书斋	不天凉落回悬因空	五言律诗
带雪复衔春，横天占半秦。势奇看不定，景变写难真。洞远皆通岳，川多更有神。白云幽绝处，自古属樵人。	张乔	终南山	带横势景洞川白自	五言律诗
瑞气绕宫楼，皇居上苑游。远冈连圣祚，平地载神州。会合兼重译，潺湲近八流。中兴岂假问，据此自千秋。	曹唐	升平词五首一	瑞皇远平会潺中据	五言律诗
寥泬敞延英，朝班立位横。宣传无草动，拜舞有衣声。鸳瓦霜消湿，虫丝日照明。辛勤自不到，遥见似前程。	薛能	升平词十首二	寥朝宣拜鸳虫辛遥	五言律诗
处处是欢心，时康岁已深。不同三尺剑，应似五弦琴。寿笑山犹尽，明嫌日有阴。何当怜一物，亦遗断愁吟。	曹唐	升平词五首三	处时不应寿明何亦	五言律诗
日日听歌谣，区中尽祝尧。虫蝗初不害，夷狄近全销。史笔唯书瑞，天台绝见妖。因令匹夫志，转欲事清朝。	曹唐	升平词五首四	日区虫夷史天因转	五言律诗
五帝三皇主，萧曹魏邴臣。文章唯返朴，戈甲尽生尘。谏纸应无用，朝纲自有伦。升平不可记，所见是闲人。	曹唐	升平词五首五	五萧文戈谏朝升所	五言律诗
一衲老禅床，吾生半异乡。管弦愁里老，书剑梦中忙。鸟急山初暝，蝉稀树正凉。又归何处去，尘路月苍苍。	许浑	洛东兰若夜归	一吾管书鸟蝉又尘	五言律诗
黄帝登真处，青青不记年。孤峰应碍日，一柱自擎天。石怪长栖鹤，云闲若有仙。鼎湖看不见，零落数枝莲。	曹唐	仙都即景	黄青孤一石云鼎零	五言律诗
一迳春光里，扬鞭入翠微。风来花落帽，云过雨沾衣。谷鸟衔枝去，巴人负笈归。残阳更惆怅，前路客亭稀。	李山甫	春日商山道中作	一扬风云谷巴残前	五言律诗
追琢他山石，方圆一勺深。抱真唯守墨，求用每虚心。波浪因文起，尘埃为废侵。凭君更研究，何啻直千金。	李山甫	古石砚	追方抱求波尘凭何	五言律诗
未会春风意，开君又落君。一年今烂熳，几日便缤纷。别艳那堪赏，余香不忍闻。尊前恨无语，应解作朝云。	李山甫	惜花	未开一几别余尊应	五言律诗
因乱与君别，相逢悲且惊。开襟魂自慰，拭泪眼空明。故国已无业，旧交多不生。如何又分袂，难话别离情。	李山甫	别杨秀才	因相开拭故旧如难	五言律诗
自怜心计拙，欲语更悲辛。世乱童欺主，年衰鬼弄人。镜中颜欲老，江上业长贫。不是刘公乐，何由变此身。	李山甫	自叹拙	自欲世年镜江不何	五言律诗
乱离寻故园，朝市不如村。恸哭翻无泪，颠狂觉少魂。诸侯贪割据，群盗恣幷吞。为问登坛者，何年答汉恩。	李山甫	乱后途中	乱朝恸颠诸群为何	五言律诗
每岁同辛苦，看人似有情。乱飞春得意，幽语夜闻声。整羽庄姜恨，回身汉后轻。豪家足金弹，不用污雕楹。	李山甫	燕	每看乱幽整回豪不	五言律诗
帝城深处寺，栖殿压秋江。红叶去寒树，碧峰来晓窗。烟霞生净土，苔藓上高幢。欲问吾师语，心猿不肯降。	李山甫	题慈云寺僧院	帝栖红碧烟苔欲心	五言律诗
冤禽名杜宇，此事更难知。昔帝一时恨，后人千古悲。断肠思故国，啼血溅芳枝。况是天涯客，那堪□□眉。	李山甫	闻子规	冤此昔后断啼况那	五言律诗
世人多恃武，何者是真雄。欲灭黄巾贼，须凭黑矟公。指星忧国计，望气识天风。明日凌云上，期君第一功。	李山甫	送刘将军入关讨贼	世何欲须指望明期	五言律诗
白云闲洞口，飞盖入岚光。好鸟共人语，异花迎客香。谷风闻鼓吹，苔石见文章。不是陪仙侣，无因访阮郎。	李山甫	陪郑先辈华山罗谷访张隐者	白飞好异谷苔不无	五言律诗
等闲三伏后，独卧此高丘。残暑炎于火，林风爽带秋。声名何要出，吟咏亦堪休。自许红尘外，云溪好漱流。	李山甫	山下残夏偶作	等独残林声吟自云	五言律诗
除却闲吟外，人间事事慵。更深成一句，月冷上孤峰。穷理多瞑目，含毫静倚松。终篇浑不寐，危坐到晨钟。	李山甫	夜吟	除人更月穷含终危	五言律诗
别后西风起，新蝉坐卧闻。秋天静如水，远岫碧侵云。雅饮纯和气，清吟冰雪文。想思重回首，梧叶下纷纷。	李山甫	寄太常王少卿	别新秋远雅清想梧	五言律诗
病来双树下，云脚上禅袍。频有琼瑶赠，空瞻雪月高。已知捐俗态，时许话风骚。衰疾未能起，相思徒自劳。	李山甫	病中答刘书记见赠	病云频空已时衰相	五言律诗
谁到山中语，雨余风气秋。烟岚出涧底，瀑布落床头。至道亦非远，僻诗须苦求。千峰有嘉景，拄杖独巡游。	李山甫	早秋山中作	谁雨烟瀑至僻千拄	五言律诗
此地可求息，开门足野情。窗明雨初歇，日落风更清。苍藓槎根匝，碧烟水面生。玩奇心自乐，暑月听蝉声。	李山甫	别墅	此开窗日苍碧玩暑	五言律诗
黯黯秋水寒，至刚非可缺。风胡不出来，摄履人相蔑。纵挺倚天形，谁是躬提挈。愿将百炼身，助我王臣节。	李咸用	剑喻	黯至风摄纵谁愿助	五言律诗
猛虎不怯敌，烈士无虚言。怯敌辱其班，虚言负其恩。爪牙欺白刃，果敢无前阵。须知易水歌，至死无悔吝。	李咸用	猛虎行	猛烈怯虚爪果须至	五言律诗
行人何彷徨，陇头水呜咽。寒沙战鬼愁，白骨风霜切。薄日曚昽秋，怨气阴云结。杀成边将名，名着生灵灭。	李咸用	陇头行	行陇寒白薄怨杀名	五言律诗
青帝使和气，吹嘘万国中。发生宁有异，先后自难同。辇草不消力，岩花应费功。年年三十骑，飘入玉蟾宫。	李咸用	春风	青吹发先辇岩年飘	五言律诗
多负悬弧礼，危时隐薜萝。有心明俎豆，无力执干戈。壮士难移节，贞松不改柯。缨尘徒自满，欲濯待清波。	李咸用	自愧	多危有无壮贞缨欲	五言律诗
白兔轮当午，儒家业敢慵。竹轩吟未已，锦帐梦应重。落笔思成虎，悬梭待化龙。景清神自爽，风逓远楼钟。	李咸用	夜吟	白儒竹锦落悬景风	五言律诗
古帝修文德，蛮夷莫敢侵。不知桃李貌，能转虎狼心。日暮边风急，程遥碛雪深。千秋青冢骨，留怨在胡琴。	李咸用	昭君	古蛮不能日程千留	五言律诗
寥廓秋云薄，空庭月影微。树寒栖鸟密，砌冷夜蛩稀。晓鼓军容肃，疏钟客梦归。吟余何所忆，圣主尚宵衣。	李咸用	秋夕	寥空树砌晓疏吟圣	五言律诗
利名心未已，离别恨难休。为个文儒业，致多岐路愁。数花篱菊晚，片叶井梧秋。又决出门计，一尊期少留。	李咸用	秋日与友生言别	利离为致数片又一	五言律诗
戍楼鸣画角，寒露滴金枪。细引云成阵，高催雁着行。唤回边将梦，吹薄晓蟾光。未遂终军志，何劳思故乡。	李咸用	边城听角	戍寒细高唤吹未何	五言律诗
忽忆金兰友，携琴去自由。远寻寒涧碧，深入乱山秋。见后却无语，别来长独愁。幸逢三五夕，露坐对冥搜。	李咸用	秋日访同人	忽携远深见别幸露	五言律诗
遥知无事日，静对五峰秋。鸟隔寒烟语，泉和夕照流。凭栏疏磬尽，瞑目远云收。几句出人意，风高白雪浮。	李咸用	寄楚琼上人	遥静鸟泉凭瞑几风	五言律诗
无家身自在，时得到莲宫。秋觉暑衣薄，老知尘世空。幽情怜水石，野性任萍蓬。是处堪闲坐，与僧行止同。	李咸用	游寺	无时秋老幽野是与	五言律诗
行亏何必富，节在不妨贫。易得笑言友，难逢终始人。松篁贞管鲍，桃李艳张陈。少见岁寒后，免为霜雪尘。	李咸用	论交	行节易难松桃少免	五言律诗
木叶乱飞尽，故人犹未还。心虽游紫阙，时合在青山。近寺僧邻静，临池鹤对闲。兵戈如未息，名位莫相关。	李咸用	秋兴	木故心时近临兵名	五言律诗
草堂书一架，苔径竹千竿。难世投谁是，清贫且自安。邻居皆学稼，客至亦无官。焦尾何人听，凉宵对月弹。	李咸用	山居	草苔难清邻客焦凉	五言律诗
风细酒初醒，凭栏别有情。蝉稀秋树瘦，雨尽晚云轻。旅鬓一丝出，乡心寸火生。子牟魂欲断，何日是升平。	李咸用	遣兴	风凭蝉雨旅乡子何	五言律诗
檐静燕雏语，窗虚蟾影过。时情因客老，归梦入秋多。蔽日群山雾，滔天四海波。吾皇思壮士，谁应大风歌。	李咸用	待旦	檐窗时归蔽滔吾谁	五言律诗
忍泪不敢下，恐兄情更伤。别离当乱世，骨肉在他乡。语尽意不尽，路长愁更长。那堪回首处，残照满衣裳。	李咸用	送从兄坤载	忍恐别骨语路那残	五言律诗
闲卧云岩稳，攀缘笑戏猱。静于诸境静，高却众山高。至理无言了，浮生一梦劳。清风朝复暮，四海自波涛。	李咸用	早秋游山寺	闲攀静高至浮清四	五言律诗
闲居无胜事，公干卧来心。门静秋风晚，人稀古巷深。花疏篱菊色，叶减井梧阴。赖有斯文在，时时得强寻。	李咸用	秋日疾中寄诸同志	闲公门人花叶赖时	五言律诗
荣枯虽在目，名利不关身。高出城隍寺，野为云鹤邻。松声寒后远，潭色雨余新。岂住空空里，空空亦是尘。	李咸用	赠山僧	荣名高野松潭岂空	五言律诗
永日连清夜，因君识躁君。竹扉难掩月，岩树易延云。曙鸟枕前起，寒泉梦里闻。又须随计吏，鸡鹤迥然分。	李咸用	宿隐者居	永因竹岩曙寒又鸡	五言律诗
瘦倚青竹杖，𬬻峰指欲归。霜黏行日屦，风暖到时衣。凭槛云还在，攀松鹤不飞。何曾有别恨，杨柳自依依。	李咸用	送钱契明尊师归庐山	瘦𬬻霜风凭攀何杨	五言律诗
滔滔皆鲁客，难得是心知。到寺多同步，游山未失期。云低春雨后，风细暮钟时。忽别垂杨岸，遥遥望所之。	李咸用	送进士刘松	滔难到游云风忽遥	五言律诗
玄髪难姑息，青云有路岐。莫言多事日，虚掷少年时。松色雪中出，人情难后知。圣朝公道在，中鹄勿差池。	李咸用	赠任肃	玄青莫虚松人圣中	五言律诗
怪来忘禄位，习学近潇湘。见处云山好，吟中岁月长。花光笼晚雨，树映浸寒塘。几日凭栏望，归心自不忙。	李咸用	题陈正字山居	怪习见吟花树几归	五言律诗
语玄人不到，星汉在灵空。若使无良遇，虚言有至公。月明千峤雪，滩急五更风。此际苦吟力，分将造化功。	李咸用	赠来进士鹏	语星若虚月滩此分	五言律诗
掺袂向春风，何时约再逢。若教相见密，肯恨别离重。芳草渔家路，残阳水寺钟。落帆当此处，吟兴不应慵。	李咸用	送曹税	掺何若肯芳残落吟	五言律诗
默坐非关闷，凝情秪在诗。庭闲花落后，山静月明时。荅客言多简，寻僧步稍迟。既同和氏璧，终有玉人知。	李咸用	赠来鹏	默凝庭山荅寻既终	五言律诗
瘦马倦行役，斜阳劝着鞭。野桥寒树亚，山店暮云连。退鹢风虽急，攀龙志已坚。路人休莫笑，百里有时贤。	李咸用	途中作	瘦斜野山退攀路百	五言律诗
斜阳山雨外，秋色思无穷。柳叶飘干翠，枫枝撼碎红。鬓毛看似雪，生计尚如蓬。不及樵童乐，蒹葭一笛风。	李咸用	秋晚	斜秋柳枫鬓生不蒹	五言律诗
露惊松上鹤，晓色动扶桑。碧浪催人老，红轮照物忙。世情随日变，利路与天长。好驾觥船去，陶陶入醉乡。	李咸用	晓望	露晓碧红世利好陶	五言律诗
交情应不变，何事久离群。圆月思同步，寒泉忆共闻。雪霜松色在，风雨雁行分。每见人来说，窗前改旧文。	李咸用	寄友生	交何圆寒雪风每窗	五言律诗
潇湘无事后，征棹复呕哑。高岫留斜照，归鸿背落霞。鱼残沙岸草，蝶寄洑流槎。共说干戈苦，汀洲减钓家。	李咸用	江行	潇征高归鱼蝶共汀	五言律诗
檐有烟岚色，地多松竹风。自言离乱后，不到鼓鼙中。径柳拂云绿，山樱带雪红。南边青嶂下，时见采芝翁。	李咸用	题王氏山居	檐地自不径山南时	五言律诗
别意说难尽，离杯深莫辞。长歌终此席，一笑又何时。棹入寒潭急，帆当落照迟。远书如不寄，无以慰相思。	李咸用	送别	别离长一棹帆远无	五言律诗
虽无先圣耳，异代得闻昭。怪石难为古，奇花不敢妖。调高非郢雪，思静碍箕瓢。未可重吟过，云山兴转饶。	李咸用	览文僧卷	虽异怪奇调思未云	五言律诗
晴岚凝片碧，知在此中禅。见面定何日，无书已一年。高秋关静梦，良夜入新篇。仰德心如是，清风不我传。	李咸用	望仰山忆玄泰上人	晴知见无高良仰清	五言律诗
淅淅梦初惊，幽窗枕簟清。更无人共听，秪有月空明。急想穿岩曲，低应过石平。欲将琴强写，不是自然声。	李咸用	闻泉	淅幽更秪急低欲不	五言律诗
蹑屐扣柴关，因成尽日闲。独听黄鸟语，深似白云间。萍沼宽于井，莎城绿当山。前期招我作，此景得吟还。	李咸用	酬郑进士九江新居见寄	蹑因独深萍莎前此	五言律诗
天畏斯文坠，凭君助素风。意深皆可补，句逸不因功。暮替云愁远，秋惊月占空。寄家当瀑布，时得笑言同。	李咸用	九江和人赠陈生	天凭意句暮秋寄时	五言律诗
共讶高楼望，匡庐色已空。白云横野阔，遮岳与天同。数点雨入酒，满襟香在风。远江吟得出，方下郡斋东。	李咸用	登楼值雨二首一	共匡白遮数满远方	五言律诗
江徼多佳景，秋吟兴未穷。送来松槛雨，半是蓼花风。浪猛惊翘鹭，烟昏叫断鸿。不知今夜客，几处卧鸣篷。	李咸用	登楼值雨二首二	江秋送半浪烟不几	五言律诗
归岫香𬬻碧，行吟步益迟。诸侯师不得，樵客偶相随。思旧江云断，谈玄岳月移。秪应张野辈，异代作心知。	李咸用	送赵舒处士归庐山	归行诸樵思谈秪异	五言律诗
客引擎茶看，离披晒锦红。不缘开净域，争忍负春风。小片当吟落，清香入定空。何人来此植，应固恼休公。	李咸用	僧院蔷薇	客离不争小清何应	五言律诗
雪中敲竹户，袖出岳僧诗。语尽景皆活，吟阑角独吹。意如将俗背，业必少人知。共约冰销日，云边访所思。	李咸用	友生携修睦上人诗见访	雪袖语吟意业共云	五言律诗
天涯行欲遍，此夜故人情。乡国别来久，干戈还未平。灯残偏有焰，雪甚却无声。多少新闻见，应须语到明。	李咸用	冬夕喜友生至	天此乡干灯雪多应	五言律诗
少见南人识，识来嗟复惊。始知春有色，不信尔无情。恐是天地媚，暂随云雨生。缘何绝尤物，更可比妍明。	李咸用	牡丹	少识始不恐暂缘更	五言律诗
四时为第一，一岁一重来。好景应难胜，余花虚自开。相思九个月，得信数枝梅。不向东门送，还成负酒杯。	李咸用	送春	四一好余相得不还	五言律诗
天骄频犯塞，铁骑又征西。臣节轻乡土，雄心生鼓鼙。地寒花不艳，沙远日难低。渐喜秋弓健，雕翻白草齐。	李咸用	送边将	天铁臣雄地沙渐雕	五言律诗
檐滴春膏绝，凭栏晚吹生。良朋在何处，高树忽流莺。游寺期应定，寻芳步已轻。新诗吟未稳，迟日又西倾。	李咸用	春晴	檐凭良高游寻新迟	五言律诗
丈室掩孤灯，更深霰雹增。相看云梦客，共忆祝融僧。语合茶忘味，吟欹卷有棱。楚南山水秀，行止岂无凭。	李咸用	冬夜与修睦上人宿远公亭寄	丈更相共语吟楚行	五言律诗
拾得移时看，重思造化功。如何飘丽景，不似遇春风。满地余香在，繁枝一夜空。秪应公子见，先忆坠楼红。	李咸用	落花	拾重如不满繁秪先	五言律诗
昔年江上别，初入乱离中。我住匡山北，君之少室东。信来经险道，诗半忆皇风。何事犹高卧，岩边梦未通。	李咸用	寄嵩阳隐者	昔初我君信诗何岩	五言律诗
门柳不连野，乍闻为早蝉。游人无定处，入耳更应先。暂默斜阳雨，重吟远岸烟。前年湘竹里，风激绕离筵。	李咸用	早蝉	门乍游入暂重前风	五言律诗
白衣经乱世，相遇一开颜。得句禅思外，论交野步间。举朝无旧识，入眼秪青山。几度斜阳寺，访君还独还。	李咸用	酬蕴微	白相得论举入几访	五言律诗
芳草比君子，诗人情有由。秪应怜雅态，未必解忘忧。积雨莎庭小，微风藓砌幽。莫言开太晚，犹胜菊花秋。	李咸用	萱草	芳诗秪未积微莫犹	五言律诗
出门无至友，动即到君家。空掩一庭竹，去看何寺花。短童应捧杖，稚女学擎茶。吟罢留题处，苔阶日影斜。	李咸用	访友人不遇	出动空去短稚吟苔	五言律诗
几年风雨迹，叠在石孱颜。生处景长静，看来情尽闲。吟亭侵坏壁，药院掩空关。每忆东行径，移筇独自还。	李咸用	苔	几叠生看吟药每移	五言律诗
春雨有五色，洒来花旋成。欲留池上景，别染草中英。画出看还欠，蓪为插未轻。王孙多好事，携酒寄吟倾。	李咸用	红薇	春洒欲别画蓪王携	五言律诗
有路有西东，天涯自恨同。却须深酌酒，况不比飘蓬。帆冒新秋雨，鼓传微浪风。闰牵寒气早，何浦值宾鸿。	李咸用	别所知	有天却况帆鼓闰何	五言律诗
散漫阴风里，天涯不可收。压松犹未得，扑石暂能留。阁静萦吟思，途长拂旅愁。崆峒山北面，早想玉成丘。	李咸用	小雪	散天压扑阁途崆早	五言律诗
禅客闻犹苦，是声应是啼。自然无稳梦，何必到巴溪。疏雨洒不歇，回风吹暂低。此宵秋欲半，山在二林西。	李咸用	和修睦上人听猿	禅是自何疏回此山	五言律诗
嫩绿与老碧，森然庭砌中。坐销三伏景，吟起数竿风。叶影重还密，梢声远或通。更期春共看，桃映小花红。	李咸用	庭竹	嫩森坐吟叶梢更桃	五言律诗
家国三千里，中宵算去程。困才成蝶梦，行不待鸡鸣。马首摇残月，鸦群起古城。发来经几堠，村寺远钟声。	李咸用	早行	家中困行马鸦发村	五言律诗
朝作青云士，暮为玄夜人。风灯无定度，露薤亦逡巡。乘马惊新冢，书帷摆旧尘。秪应从此去，何处福生民。	李咸用	哭所知	朝暮风露乘书秪何	五言律诗
雪霁上庭除，炉峰势转孤。略无烟作带，独有影沉湖。冷触归鸿急，明凝落照俱。□□□□□，□□□□□。	李咸用	分题雪霁望炉峰	雪炉略独冷明□□	五言律诗
众木又摇落，望君还不还。轩车在何处，雨雪满前山。思苦文星动，乡遥钓渚闲。明年见名姓，唯我独何颜。	方干	寄李频	众望轩雨思乡明唯	五言律诗
前山含远翠，罗列在窗中。尽日人不到，一尊谁与同。凉随莲叶雨，暑避柳条风。岂分长岑寂，明时有至公。	方干	东溪别业寄吉州段郎中	前罗尽一凉暑岂明	五言律诗
误饮覃怀酒，谁知滞去程。朝昏太行色，坐卧沁河声。白道穿秦甸，严鼙似戍城。邻鸡莫相促，游子自晨征。	方干	怀州客舍	误谁朝坐白严邻游	五言律诗
求名如未遂，白首亦难归。送我尊前酒，典君身上衣。寒芜随楚尽，落叶渡淮稀。莫叹干时晚，前心岂便非。	方干	中路寄喻凫先辈	求白送典寒落莫前	五言律诗
故园终不住，剑鹤在扁舟。尽室无余俸，还家得白头。钟催吴岫晓，月绕渭河流。曾是栖安邑，恩期异日酬。	方干	送赵明府还北	故剑尽还钟月曾恩	五言律诗
地下无余恨，人间得盛名。残篇续大雅，稚子托诸生。度日山空暮，缘溪鹤自鸣。难收故交意，寒笛一声声。	方干	过朱协律故山	地人残稚度缘难寒	五言律诗
登车误相远，谈笑亦何因。路入潇湘树，书随巴蜀人。敛衣寒犯雪，倾箧病看春。莫负髫年志，清朝作献臣。	方干	途中寄刘沆	登谈路书敛倾莫清	五言律诗
束书成远去，还计莫经春。倒箧唯求醉，登舟自笑贫。波移彭蠡月，树没汉陵人。试吏曾趋府，旌幢自可亲。	方干	送班主簿入谒荆南韦常侍	束还倒登波树试旌	五言律诗
绝顶无烦暑，登临三伏中。深萝难透日，乔木更含风。山叠云霞际，川倾世界东。那知兹夕兴，不与古人同。	方干	夏日登灵隐寺后峰	绝登深乔山川那不	五言律诗
细声频断续，审听亦难分。仿佛应移处，从容却不闻。兰栖朝咽露，树隐暝吟云。莫遣乡愁起，吾怀祗是君。	方干	听新蝉寄张昼	细审仿从兰树莫吾	五言律诗
文战偶未胜，无令移壮心。风尘辞帝里，舟檝到家林。过楚寒方尽，浮淮月正沉。持杯话来日，不听洞庭砧。	方干	送喻坦之下第还江东	文无风舟过浮持不	五言律诗
蜀路何迢递，怜君独去游。风烟连北虏，山水似东瓯。九折盘荒坂，重江绕汉州。临邛一壶酒，能遣长卿愁。	方干	送姚舒下第游蜀	蜀怜风山九重临能	五言律诗
此地似乡国，堪为朝夕吟。云藏吴相庙，树引越山禽。潮落海人散，钟迟秋寺深。我来无旧识，谁见寂寥心。	方干	旅次钱塘	此堪云树潮钟我谁	五言律诗
知心似古人，岁久分弥亲。离别波涛阔，留连槐柳新。蟆陵寒贳酒，渔浦夜垂纶。自此星居后，音书岂厌频。	方干	别喻凫	知岁离留蟆渔自音	五言律诗
相逢未作期，相送定何之。不得长年少，那堪远别离。泛湖乘月早，践雪过山迟。永望多时立，翻如在梦思。	方干	送相里烛	相相不那泛践永翻	五言律诗
江流盘复直，浮棹出家林。商洛路犹远，山阳春已深。青云应有望，白发未相侵。才小知难荐，终劳许郭心。	方干	将谒商州吕郎中道出楚州留	江浮商山青白才终	五言律诗
灞上寒仍在，柔条亦自新。山河虽度腊，雨雪未知春。正忆同袍者，堪逢共国人。衔杯益无语，与尔转相亲。	方干	途中逢孙辂因得李频消息	灞柔山雨正堪衔与	五言律诗
壮岁分冞切，少年心正同。当闻千里去，难遣一尊空。翳烛蒹葭雨，吹帆橘柚风。明年见亲族，尽集在怀中。	方干	送许温	壮少当难翳吹明尽	五言律诗
寒山压镜心，此处是家林。梁燕窥春醉，岩猿学夜吟。云连平地起，月向白波沉。犹自闻钟角，栖身可在深。	方干	镜中别业二首一	寒此梁岩云月犹栖	五言律诗
世人如不容，吾自纵天慵。落叶凭风扫，香秔倩水舂。花朝连郭雾，雪夜隔湖钟。身外无能事，头宜白此峰。	方干	镜中别业二首二	世吾落香花雪身头	五言律诗
愁吟与独行，何事不伤情。久立钓鱼处，唯闻啼鸟声。山蔬和草嫩，海树入篱生。吾在兹溪上，怀君恨不平。	方干	经周处士故居	愁何久唯山海吾怀	五言律诗
所得非众语，众人那得知。才吟五字句，又白几茎髭。月阁欹眠夜，霜轩正坐时。沉思心更苦，恐作满头丝。	方干	赠喻凫	所众才又月霜沉恐	五言律诗
长天接广泽，二气共含秋。举目无平地，何心恋直钩。孤钟鸣大岸，片月落中流。却忆鸱夷子，当时此泛舟。	方干	早发洞庭	长二举何孤片却当	五言律诗
志业不得力，到今犹苦吟。唫成五字句，用破一生心。世路屈声远，寒溪怨气深。前贤多晚达，莫怕鬓霜侵。	方干	贻钱塘县路明府	志到唫用世寒前莫	五言律诗
吟霜与卧云，此兴亦甘贫。吹箭落翠羽，垂丝牵锦鳞。满湖风撼月，半日雨藏春。却笑萦簪组，劳心字远人。	方干	湖上言事寄长城喻明府	吟此吹垂满半却劳	五言律诗
高低竹杂松，积翠复留风。路极阴溪里，寒生暑气中。闲云低覆草，片水静涵空。方见洋源牧，心侔造化功。	方干	涵碧亭	高积路寒闲片方心	五言律诗
永怀难自问，此夕众愁兴。晓韵侵春角，寒光隔岁灯。心燃一寸火，泪结两行冰。煦育诚非远，阳和又欲升。	方干	除夜	永此晓寒心泪煦阳	五言律诗
才子醉更逸，一吟倾一觞。支颐忍有得，摇笔便成章。王粲实可重，祢衡争不狂。何时应会面，梦里是潇湘。	方干	赠许牍山人	才一支摇王祢何梦	五言律诗
定难在明略，何曾劳战争。飞书谕强寇，计日下重城。深雪移军夜，寒笳出塞情。苦心殊易老，新髪早年生。	方干	赠功成将	定何飞计深寒苦新	五言律诗
原上桑柘瘦，再来还见贫。沧州几年隐，白发一茎新。败叶平空堑，残阳满近邻。闲言说知己，半是学禅人。	方干	白艾原客	原再沧白败残闲半	五言律诗
寥寥落何处，一夜过胡天。送苦秋风外，吹愁白发边。望乡皆下泪，久戍尽休眠。寂寞空沙晓，开眸片月悬。	方干	朔管	寥一送吹望久寂开	五言律诗
旧山长系念，终日卧边亭。道路知已远，梦魂空再经。秋泉凉好引，乳鹤静宜听。独上高楼望，蓬身且未宁。	方干	忆故山	旧终道梦秋乳独蓬	五言律诗
江东寒近腊，野寺水天昏。无酒能消夜，随僧早闭门。照墙灯焰细，着瓦雨声繁。漂泊仍千里，清吟欲断魂。	方干	冬夜泊僧舍	江野无随照着漂清	五言律诗
遥夜独不卧，寂寥庭户中。河明五陵上，月满九门东。万里亲朋散，故园沧海空。归怀正南望，此夕起秋风。	方干	新秋独夜寄戴叔伦	遥寂河月万故归此	五言律诗
举酒一相劝，逢春聊尽欢。羇游故交少，远别后期难。路上野花发，雨中青草寒。悠悠两都梦，小沛与长安。	方干	送沛县司马丞之任	举逢羇远路雨悠小	五言律诗
万里杨柳色，出关随故人。轻烟覆流水，落日照行尘。积梦江湖阔，忆家兄弟贫。裴回灞亭上，不语共伤春。	方干	送卢评事东归	万出轻落积忆裴不	五言律诗
钟鼓喧离室，车徒促夜装。晓榆新变火，轻柳暗飞霜。转镜看华髪，传杯话故乡。每嫌儿女泪，今日自沾裳。	方干	清明日送邓芮还乡	钟车晓轻转传每今	五言律诗
九门思谏诤，万里采风谣。关外逢秋月，天涯过晚潮。雁飞云杳杳，木落浦萧萧。空怨他乡别，回舟暮寂寥。	方干	送崔拾遗出使江东	九万关天雁木空回	五言律诗
为文通绝境，从宦及良辰。洛下知名早，腰边结绶新。且倾浮菊酒，聊拂染衣尘。独恨沧州侣，愁来别故人。	方干	重阳日送洛阳李丞之任	为从洛腰且聊独愁	五言律诗
独乘骢马去，不并旅人还。中外名卿贵，田园高步闲。暮春经楚县，新月上淮山。道路空瞻望，轩车不敢攀。	方干	江州送李侍御归东洛	独不中田暮新道轩	五言律诗
乡人去欲尽，北雁又南飞。京洛风尘久，江淮音信稀。旧山知独往，一醉莫相违。未得解羇旅，无劳问是非。	方干	送郭太祝归江东	乡北京江旧一未无	五言律诗
成名年少日，就业圣人书。擢桂谁相比，籝金已不如。东城送归客，秋日待征车。若到清潭畔，儒风变里闾。	方干	送李恬及第后还贝州	成就擢籝东秋若儒	五言律诗
离堂千里客，归骑五陵人。路转函关晚，烟开上苑新。天涯将野服，阙下见乡亲。问得存亡事，裁诗寄海滨。	方干	收两京后还上都兼访一二亲	离归路烟天阙问裁	五言律诗
何时到故乡，归去佩铜章。亲友移家尽，闾阎百战伤。背关余草木，出塞足风霜。遗老应相贺，知君不下堂。	方干	送汶上王明府之任	何归亲闾背出遗知	五言律诗
云雨一消散，悠悠关复河。俱从泛舟役，遂隔洞庭波。楚水去不尽，秋风今更过。无由得相见，却恨寄书多。	方干	湖南使院遣情送江夏贺侍郎	云悠俱遂楚秋无却	五言律诗
万人曾死战，几户免刀兵。井邑初安堵，儿童未长成。凉风吹古木，野火烧残营。寥落千余里，山高水复清。	方干	过申州作	万几井儿凉野寥山	五言律诗
移家近汉阴，不复问华簪。买酒宜城远，烧田梦泽深。暮山逢鸟入，寒水见鱼沉。与物皆无累，终年惬本心。	方干	汝南过访田评事	移不买烧暮寒与终	五言律诗
律仪通外学，诗思入玄关。烟景随人别，风姿与物闲。贯花留静室，咒水度空山。谁识浮云意，悠悠天地间。	方干	送道上人游方	律诗烟风贯咒谁悠	五言律诗
莫辞还作吏，且喜速回车。留醉悲残岁，含情寄远书。共看衰老近，转觉宦名虚。遥想清溪畔，幽人得自如。	方干	送饶州王司法之任兼寄朱处	莫且留含共转遥幽	五言律诗
爱此栖心静，风尘路已赊。十余茎野竹，一两树山花。绕石开泉细，穿萝引径斜。无人会幽意，来往在烟霞。	方干	詹碏山居	爱风十一绕穿无来	五言律诗
画角吹残月，寒声发戍楼。立霜嘶马怨，攒碛泣兵愁。燕雁鸣云畔，胡风冷草头。罢闻三会后，天迥晓星流。	方干	晓角	画寒立攒燕胡罢天	五言律诗
烧火掩关坐，穷居客访稀。冻云愁暮色，寒日淡斜晖。穿牖竹风满，绕庭云叶飞。已嗟周一岁，羇寓尚何依。	方干	冬日	烧穷冻寒穿绕已羇	五言律诗
早为千里别，况复是秋残。木叶怨先老，江云愁暮寒。交情如水淡，离酒泛杯宽。料想还家后，休吟行路难。	方干	残秋送友	早况木江交离料休	五言律诗
藕叶缀为衣，东西泣路岐。乡心日落后，身计酒醒时。触目多添感，凝情足所思。羁愁难尽遣，行坐一低眉。	方干	客行	藕东乡身触凝羁行	五言律诗
度鸿惊睡醒，欹枕已三更。梦破寂寥思，灯残零落明。空窗闲月色，幽壁静虫声。况是离乡久，依然无限情。	方干	秋夜	度欹梦灯空幽况依	五言律诗
就枕忽不寐，孤怀兴叹初。南谯收旧历，上苑绝来书。暝雪细声积，晨钟寒韵疏。侯门昔弹铗，曾共食江鱼。	方干	滁上怀周贺	就孤南上暝晨侯曾	五言律诗
寺处唯高僻，云生石枕前。静吟因得句，独夜不妨禅。窗接停猿树，岩飞浴鹤泉。相思有书札，俱倩猎人传。	方干	寄石湓清越上人	寺云静独窗岩相俱	五言律诗
造化有功力，平分归笔端。溪如冰后听，山似烧来看。立意雪髯出，支颐烟汗干。世间从尔后，应觉致名难。	方干	陈式水墨山水	造平溪山立支世应	五言律诗
昔见初栽日，今逢成树时。存思心更感，绕看步还迟。蝶舞摇风蘂，莺啼含露枝。裴回不忍去，应与醉相宜。	方干	陈秀才亭际木兰	昔今存绕蝶莺裴应	五言律诗
幽独度遥夜，夜清神更闲。高风吹越树，细露湿湖山。月皎微吟后，钟鸣不寐间。如教累簪组，此兴岂相关。	方干	赠镜公	幽夜高细月钟如此	五言律诗
登寺寻盘道，人烟远更微。石窗秋见海，山霭暮侵衣。众木随僧老，高泉尽日飞。谁能厌轩冕，来此便忘机。	方干	登雪窦僧家	登人石山众高谁来	五言律诗
声望去已远，门人无不知。义行相识处，贫过少年时。妨寐夜吟苦，爱闲身达迟。难求似君者，我去更逢谁。	方干	途中逢进士许巢	声门义贫妨爱难我	五言律诗
芿草不停兽，因师山更灵。村林朝乞食，风雨夜开扃。井味兼松粉，云根着净瓶。尘劳如醉梦，对此暂能醒。	方干	赠玛瑙山禅者	芿因村风井云尘对	五言律诗
远别那无梦，重游自有期。半年乡信到，两地赤心知。坐久吟移调，更长砚结凘。文人才力薄，终怕阿戎欺。	方干	酬故人陈乂都	远重半两坐更文终	五言律诗
幂幂复苍苍，微和傍早阳。前春寒已尽，待闰日犹长。柳变虽因雨，花迟岂为霜。自兹延圣历，谁不驻年光。	方干	闰春	幂微前待柳花自谁	五言律诗
叠叶与高节，俱从毫末生。流传千古誉，研炼十年情。向月本无影，临风疑有声。吾家钓台畔，似此两三茎。	方干	方著作画竹	叠俱流研向临吾似	五言律诗
平明方发尽，为待好风吹。不见移来日，先愁落去时。浓香薰叠叶，繁朵压卑枝。坐看皆终夕，游蜂似有期。	方干	题友人山花	平为不先浓繁坐游	五言律诗
几生余习在，时复作微吟。坐夏莓苔合，行禅桧柏深。入山成白首，学道是初心。心地不移变，徒云寒暑侵。	方干	赠诗僧怀静	几时坐行入学心徒	五言律诗
理论与妙用，皆从人外来。山河澄正气，雪月助宏才。傲世寄渔艇，藏名归酒杯。升沉在方寸，即恐起风雷。	方干	赠许牍秀才	理皆山雪傲藏升即	五言律诗
至业是至宝，莫过心自知。时情如甚畅，天道即无私。入洛霜霰苦，离家兰菊衰。焚舟不回顾，薄暮又何之。	方干	送于丹	至莫时天入离焚薄	五言律诗
沧茫大荒外，风教即难知。连夜扬帆去，经年到岸迟。波涛含左界，星斗定东维。或有归风便，当为相见期。	方干	送人游日本国	沧风连经波星或当	五言律诗
日月昼夜转，年光难驻留。轩窗才过雨，枕簟即知秋。草际鸟行出，溪中虹影收。唯君壮心在，应笑卧沧洲。	方干	东溪言事寄于丹	日年轩枕草溪唯应	五言律诗
一瞬即七里，箭驰犹是难。樯边走岚翠，枕底失风湍。但讶猿鸟定，不知霜月寒。前贤竟何益，此地误垂竿。	方干	暮发七里滩夜泊严光台下	一箭樯枕但不前此	五言律诗
气象四时清，无人画得成。众山寒叠翠，两派绿分声。坐月何曾夜，听松不似晴。混元融结后，便有此溪名。	方干	处州洞溪	气无众两坐听混便	五言律诗
水木深不极，似将星汉连。中州唯此地，上界别无天。雪折停猿树，花藏浴鹤泉。师为终老意，日日复年年。	方干	称心寺中岛	水似中上雪花师日	五言律诗
地气寒不畅，严风无定时。挑灯青烬少，呵笔尺书迟。白兔没已久，晨鸡僵未知。𥩟看开圣历，喧煦立为期。	方干	岁晚苦寒	地严挑呵白晨𥩟喧	五言律诗
未问移栽日，先愁落地时。疏中从间叶，密处莫烧枝。郢客教谁探，胡蜂是自知。周回两三步，常有醉乡期。	方干	杜鹃花	未先疏密郢胡周常	五言律诗
散拙亦自遂，粗将猿鸟同。飞泉高泻月，独树迥含风。果落盘盂上，云生箧笥中。未甘明圣日，终作钓渔翁。	方干	山中	散粗飞独果云未终	五言律诗
儿童戏穿凿，咫尺见津涯。藓岸和纤草，松泉溅浅沙。光含半床月，影入一枝花。到此无醒日，当时有习家。	方干	路支使小池	儿咫藓松光影到当	五言律诗
师为众人重，始得众人师。年到白头日，行如新戒时。瓶添放鱼涧，窗迥袅猿枝。此地堪终老，迷痴自不知。	方干	清源标公	师始年行瓶窗此迷	五言律诗
飞泉溅禅石，瓶注亦生苔。海上山不浅，天边人自来。长年随桧柏，独夜任风雷。猎者闻疏磬，知师入定回。	方干	题雪窦禅师壁	飞瓶海天长独猎知	五言律诗
风涛匝山寺，磬韵达渔船。此处别师久，远怀无信传。月华妨静烛，鸟语答幽禅。已见如如理，灰心应不然。	方干	重寄金山寺僧	风磬此远月鸟已灰	五言律诗
才高登上第，孝极殁庐茔。一命何无定，片言徒有声。故园花自发，新冢月初明。寂寞重泉里，岂知春物荣。	方干	哭胡珪	才孝一片故新寂岂	五言律诗
清规暂趋府，独立与谁亲。遂性无非酒，求闲却爱贫。林泉应入梦，印绶莫留人。王事闻多暇，吟来几首新。	方干	与清溪赵明府	清独遂求林印王吟	五言律诗
俸禄三年后，程途一月间。舟中非客路，镜里是家山。密雪沾行袂，离杯变别颜。古人唯贺满，今挈解由还。	方干	送剡县陈永秩满归越	俸程舟镜密离古今	五言律诗
暮齿甘衰谢，逢人惜别离。青山前代业，老树此身移。买药将衣尽，寻方见字迟。如何镊残鬓，览镜变成丝。	方干	示乡叟	暮逢青老买寻如览	五言律诗
得路到深寺，幽虚曾识名。藓浓阴砌古，烟起暮香生。曙月落松翠，石泉流梵声。闻僧说真理，烦恼自然轻。	方干	游竹林寺	得幽藓烟曙石闻烦	五言律诗
问道远相访，无人觉路长。夜深回钓檝，月影出书林。蝉噪蓼花发，禽来山果香。多时欲归去，西望又斜阳。	方干	陆处士别业	问无夜月蝉禽多西	五言律诗
坐来藂木大，谁见入岩年。多病长留药，无忧亦是禅。搘床移片石，舂粟引高泉。尽愿求心法，逢谁即拟传。	方干	赠中岳僧	坐谁多无搘舂尽逢	五言律诗
去住如云鹤，飘然不可留。何山逢后夏，一食在孤舟。细雨莲塘晚，疏蝉橘岸秋。应怀旧溪月，夜过石窗流。	方干	送镜空上人游江南	去飘何一细疏应夜	五言律诗
筚门惆怅内，时节暗来频。每见新正雪，长思故国春。云西斜去雁，江上未归人。又一年为客，何媒得到秦。	方干	新正	筚时每长云江又何	五言律诗
寂寂永宫里，天师朝礼声。步虚闻一曲，浑欲到三清。瑞草秋风起，仙堦夜月明。多年远尘意，此地欲铺平。	方干	夜听步虚	寂天步浑瑞仙多此	五言律诗
双扉桧下开，寄宿石房苔。幡北灯花动，城西雪霰来。收棋想云梦，罢茗议天台。同忆前年腊，师初白阁回。	方干	寒食宿先天寺无可上人房	双寄幡城收罢同师	五言律诗
凉霄烟霭外，三五玉蟾秋。列野星辰正，当空鬼魅愁。泉澄寒魄莹，露滴冷光浮。未折青青桂，吟看不忍休。	方干	中秋月	凉三列当泉露未吟	五言律诗
空为梁甫吟，谁竟是知音。风雪生寒夜，乡园来旧心。沧江孤棹迥，白阁一钟深。君子久忘我，此怀甘自沉。	方干	暮冬书怀呈友人	空谁风乡沧白君此	五言律诗
忘机室亦空，禅与沃州同。唯有半庭竹，能生竟日风。思山海月上，出定印香终。继后传衣者，还须立雪中。	方干	赠江南僧	忘禅唯能思出继还	五言律诗
摇曳惹风吹，临堤软胜丝。态浓谁为识，力弱自难持。学舞枝翻袖，呈妆叶展眉。如何一攀折，怀友又题诗。	方干	柳	摇临态力学呈如怀	五言律诗
受诏从华省，开旗发帝州。野烟新驿曙，残照古山秋。树势连巴没，江声入楚流。唯应化行后，吟句上闲楼。	方干	送姚合员外赴金州	受开野残树江唯吟	五言律诗
遥遥去舸新，浸郭苇兼苹。树列巢滩鹤，乡多钓浦人。虹分阳羡雨，浪隔广陵春。知竟三年秩，琴书外是贫。	方干	送江阴霍明府之任	遥浸树乡虹浪知琴	五言律诗
南行无俗侣，秋雁与寒云。野趣自多惬，乡名人共闻。吴山中路断，浙水半江分。此地登临惯，摅情一送君。	方干	送友及第归浙东	南秋野乡吴浙此摅	五言律诗
趍世非身事，山中适性情。野花多异色，幽鸟少凡声。树影搜凉卧，苔光破碧行。闲寻采药处，仙路渐分明。	方干	山中即事	趍山野幽树苔闲仙	五言律诗
弭节齐安郡，孤城百战残。傍村林有虎，带郭县无官。暮角梅花怨，清江桂影寒。黍离缘底事，撩我起长叹。	方干	过黄州作	弭孤傍带暮清黍撩	五言律诗
酌坐对芳草，东风吹旅衣。最嫌驱马倦，自未有山归。华髪将时逼，青云计又非。离襟一沾洒，回首正残晖。	罗邺	春日与友人话别	酌东最自华青离回	五言律诗
巴山惨别魂，巴水彻荆门。此地若重到，居人谁复存。落帆红叶渡，驻马白云村。却羡南飞雁，年年到故园。	罗邺	巴南旅泊	巴巴此居落驻却年	五言律诗
知君意不浅，立马问生涯。薄业无归地，他乡便是家。宵吟怜桂魄，朝起怯菱花。语尽黄河上，西风日又斜。	罗邺	河上逢友人	知立薄他宵朝语西	五言律诗
故人不可见，聊复拂鸣琴。鹊绕风枝急，萤藏露草深。平生四方志，此夜五湖心。惆怅友朋尽，洋洋漫好音。	罗隐	思故人	故聊鹊萤平此惆洋	五言律诗
龙楼李丞相，昔岁仰高文。黄阁寻无主，青山竟未焚。夜船乘海月，秋寺伴江云。却恐尘埃里，浮名点污君。	罗隐	寄陆龟蒙	龙昔黄青夜秋却浮	五言律诗
中间李建州，夏汭偶同游。顾我论佳句，推君最上流。九霄无鹤板，双鬓老渔舟。世难方如此，何当浣旅愁。	罗隐	题方干诗	中夏顾推九双世何	五言律诗
秋江待晚潮，客归斾旌摇。细雨翻芦叶，高风却柳条。兵戈村落破，饥俭虎狼骄。吾土兼连此，离魂望里消。	罗隐	秋江	秋客细高兵饥吾离	五言律诗
梁王握豹韬，雪里见枚皋。上客趋丹陛，游人叹二毛。门闲知待诏，星动想濡毫。一首长杨赋，应嫌索价高。	罗隐	寄制诰李舍人	梁雪上游门星一应	五言律诗
分漕得洛川，谠议更昭然。在省曾批敕，中台肯避权。所悲时渐薄，共贺道由全。卖与清平代，相兼直几钱。	罗隐	送李右丞分司	分谠在中所共卖相	五言律诗
不是逢清世，何由见皂囊。事虽危虎尾，名胜泊鹓行。毒雾郴江阔，愁云楚驿长。归时有诗赋，一为吊沉湘。	罗隐	郴江迁客	不何事名毒愁归一	五言律诗
剑佩孙弘阁，戈鋋太尉营。重言虚有位，孤立竟无成。丘陇笳箫咽，池台岁月平。此恩何以报，归处是柴荆。	罗隐	感旧	剑戈重孤丘池此归	五言律诗
越海霜天暮，辞韬野草干。俊通司隶职，严奉武夫官。眼恶藏蜂在，心粗逐物殚。近来脂腻足，驱遣不妨难。	罗隐	鹰	越辞俊严眼心近驱	五言律诗
红尘扰扰间，立马看南山。谩道经年往，何妨逐日闲。病中霜叶赤，愁里鬓毛斑。不为良知在，驱车已出关。	罗隐	秋日寄狄补阙	红立谩何病愁不驱	五言律诗
谢舞仍宫柳，高奇世少双。侍中生不到，园令死须降。班秩通乌府，樽罍奉碧幢。昭王有余烈，试为祷迷邦。	罗隐	寄易定公乘亿侍郎	谢高侍园班樽昭试	五言律诗
佐棘竟谁同，因思证圣中。事虽忘显报，理合有阴功。官序诜枝老，幽尘范甑空。几时潘好礼，重与话清风。	罗隐	寄大理徐郎中	佐因事理官幽几重	五言律诗
早岁长杨赋，当年谏猎书。格高时辈伏，言数宦情疏。慷慨传丹桂，艰难保旧居。退朝观藁草，能望马相如。	罗隐	寄苏拾遗	早当格言慷艰退能	五言律诗
多病仍疏拙，唯君与我同。帝乡年共老，江徼业俱空。燕冷辞华屋，蛩凉恨晓丛。白云高几许，全属采芝翁。	罗隐	寄许融	多唯帝江燕蛩白全	五言律诗
栾郄门风大，裴王礼乐优。班资冠鸡舌，人品压龙头。夜直炉香细，晴编疏草稠。近闻潘散骑，三十二悲秋。	罗隐	寄礼部郑员外	栾裴班人夜晴近三	五言律诗
篱落岁云暮，数枝聊自芳。雪裁纤蘂密，金拆小苞香。千载白衣酒，一生青女霜。春丛莫轻薄，彼此有行藏。	罗隐	菊	篱数雪金千一春彼	五言律诗
水国春常在，台城夜未寒。丽华承宠渥，江令捧杯盘。宴罢明堂烂，诗成宝炬残。兵来吾有计，金井玉钩栏。	罗隐	台城	水台丽江宴诗兵金	五言律诗
良时不复再，渐老更难言。远水犹经眼，高楼似断魂。依依宋玉宅，历历长卿村。今日空江畔，相于只酒樽。	罗隐	旧游	良渐远高依历今相	五言律诗
祝融峰下别，三载梦魂劳。地转南康重，官兼亚相高。海鹏终负日，神马背眠槽。会得窥成绩，幽窗染兔毫。	罗隐	寄虔州薛大夫	祝三地官海神会幽	五言律诗
魂兮檇李城，犹未有人耕。好月当年事，残花触处情。向谁曾艳冶，随分得声名。应侍吴王宴，兰桡暗送迎。	罗隐	苏小小墓	魂犹好残向随应兰	五言律诗
青门欲曙天，车马已喧阗。禁柳疏风雨，墙花拆露鲜。向谁夸丽景，只是叹流年。不得高飞便，回头望纸鸢。	罗隐	寒食日早出城东	青车禁墙向只不回	五言律诗
边寇日骚动，故人音信稀。长缨惭贾谊，孤愤忆韩非。晓匣鱼肠冷，春园鸭掌肥。知君安未得，聊且示忘机。	罗隐	秋日怀贾随进士	边故长孤晓春知聊	五言律诗
沧海去未得，倚舟聊问津。生灵寇盗尽，方镇改更贫。梦里旧行处，眼前新贵人。从来事如此，君莫独沾巾。	罗隐	乱后逢友人	沧倚生方梦眼从君	五言律诗
已叹良时晚，仍悲别酒催。暖芳随日薄，轻片逐风回。黛敛愁歌扇，妆残泣镜台。繁阴莫矜炫，终是共尘埃。	罗隐	残花	已仍暖轻黛妆繁终	五言律诗
远岸平如翦，澄江静似铺。紫鳞仙客驭，金颗李衡奴。冷叠群山阔，清涵万象殊。严陵亦高见，归卧是良图。	罗隐	秋日富春江行	远澄紫金冷清严归	五言律诗
规谏扬雄赋，邅回贾谊官。久贫还往少，孤立转迁难。清镜流年急，高槐旅舍寒。侏儒亦何有，饱食向长安。	罗隐	寄侯博士	规邅久孤清高侏饱	五言律诗
未至应居右，全家出帝乡。礼优逢苑雪，官重带台霜。夜浦吴潮吼，春滩建水狂。延平有风雨，从此是腾骧。	罗隐	送沈光侍御赴职闽中	未全礼官夜春延从	五言律诗
东台失路岐，荣辱事堪悲。我寝牛衣敝，君居豸角危。风尘惭上品，才业愧明时。千里芙蓉幕，何由话所思。	罗隐	寄袁皓侍郎	东荣我君风才千何	五言律诗
西班掌禁兵，兰锜最分明。晓色严天仗，春寒避火城。安危虽已任，韬略即嘉声。请问何功德，壶关寇始平。	罗隐	寄金吾李荪常侍	西兰晓春安韬请壶	五言律诗
南朝徐庾流，洛下忆同游。酒采闲坊菊，山登远寺楼。相思劳寄梦，偶别已经秋。还被青青桂，催君不自由。	罗隐	商于驿与于蕴玉话别	南洛酒山相偶还催	五言律诗
盛礼何由睹，嘉名偶寄居。周南太史泪，蛮徼长卿书。砌竹摇风直，庭花泣露疏。谁能赋秋兴，千里隔吾庐。	罗隐	封禅寺居	盛嘉周蛮砌庭谁千	五言律诗
志士不敢道，贮之成祸胎。小人无事艺，假尔作梯媒。解释愁肠结，能分睡眼开。朱门狼虎性，一半逐君回。	罗隐	钱	志贮小假解能朱一	五言律诗
不奈荒城畔，那堪晚照中。野晴霜浥绿，山冷雨催红。游子灞陵道，美人长信宫。等闲居岁暮，摇落意无穷。	罗隐	红叶	不那野山游美等摇	五言律诗
辽鹤虚空语，冥鸿未易亲。偶然来即是，必拟见无因。霜霰穷冬令，杯盘旅舍贫。只应蓟子训，醉后懒分身。	罗隐	期徐道者不至	辽冥偶必霜杯只醉	五言律诗
官历行将尽，村醪强自倾。厌寒思暖律，畏老惜残更。岁月已如此，寇戎犹未平。儿童不谙事，歌吹待天明。	罗隐	岁除夜	官村厌畏岁寇儿歌	五言律诗
旅梦思迁次，穷愁有叹嗟。子鹅京口远，粳米会稽赊。漏涩才成滴，灯寒不作花。出门聊一望，蟾桂向人斜。	罗隐	旅梦	旅穷子粳漏灯出蟾	五言律诗
庭树已黄落，闭门俱寂寥。未知栖托处，空羡圣明朝。酒醒乡心阔，云晴客思遥。吾徒自多感，颜子只箪瓢。	罗隐	秋寄张坤	庭闭未空酒云吾颜	五言律诗
旧国迢迢远，清秋种种新。已衰曾轸虑，初见忽沾巾。日薄梳兼懒，根危镊恐频。青铜不自见，只拟老他人。	罗隐	伤华髪	旧清已初日根青只	五言律诗
雨过晚凉生，楼中枕簟清。海风吹乱木，岩磬落孤城。百岁几多日，四蹄无限程。西邻莫高唱，俱是别离情。	罗隐	九江早秋	雨楼海岩百四西俱	五言律诗
九华曾屏迹，罹乱与心违。是处堪终老，新秋又未归。病中芳草歇，愁里白云飞。樵侣兼同志，音书近亦稀。	罗隐	初秋寄友人	九罹是新病愁樵音	五言律诗
端居湖岸东，生计有无中。魇处千般鬼，寒时百种风。性灵纵道拙，心事奈成空。多谢金台客，何当一笑同。	罗隐	秋居有寄	端生魇寒性心多何	五言律诗
南山雪乍晴，寒气转峥嵘。销却闲门出，随他骏马行。一竿如有计，五鼎岂须烹。愁见天街草，青青又欲生。	罗隐	雪霁	南寒销随一五愁青	五言律诗
终日路岐旁，前程亦可量。未能惭面黑，只是恨头方。雅旨逾千里，高文近两行。君知不识字，第一莫形相。	罗隐	堠子	终前未只雅高君第	五言律诗
江上偶分袂，四回寒暑更。青山无路入，白发满头生。郢浦雁寻过，镜湖蝉又鸣。怜君未归日，杯酒若为情。	罗隐	初夏寄顾绍宗	江四青白郢镜怜杯	五言律诗
杳杳诸天路，苍苍大涤山。景舆留不得，毛节去应闲。相府旧知己，教门新启关。太平匡济术，流落在人间。	罗隐	题玄同先生草堂三首一	杳苍景毛相教太流	五言律诗
先生诀行日，曾奉数行书。意密寻难会，情深恨有余。石桥春暖后，句漏药成初。珍重云兼鹤，从来不定居。	罗隐	题玄同先生草堂三首二	先曾意情石句珍从	五言律诗
常时忆讨论，历历事犹存。酒向余杭尽，云从大涤昏。往来无道侣，归去有台恩。自此玄言绝，长应闭洞门。	罗隐	题玄同先生草堂三首三	常历酒云往归自长	五言律诗
从军无一事，终日掩空斋。道薄交游少，才疏进取乖。野禽鸣聒耳，庭草绿侵阶。幸自同樗栎，何妨惬所怀。	罗隐	城西作	从终道才野庭幸何	五言律诗
谬忝莲华幕，虚沾柏署官。欹危长抱疾，衰老不禁寒。时事已日过，世途行转难。千崖兼万壑，只向望中看。	罗隐	冬暮城西晚眺	谬虚欹衰时世千只	五言律诗
净碧山光冷，圆明露点匀。渚莲丹脸恨，堤柳翠眉颦。蝉已送行客，雁应辞主人。蝇蚊渐无况，日晚自相亲。	罗隐	秋霁后	净圆渚堤蝉雁蝇日	五言律诗
从事不从事，养生非养生。职为尸禄本，官是受恩名。时态已相失，岁华从自惊。西斋一卮酒，衰老与谁倾。	罗隐	茅斋	从养职官时岁西衰	五言律诗
使者衔中旨，崎岖万里行。人心犹未革，天意似难明。四海霍光第，六宫张奉营。陪臣无以报，西望不胜情。	罗隐	使者	使崎人天四六陪西	五言律诗
吴楚烟波里，巢由季孟间。只言无事贵，不道致身闲。别渚莲根断，归心桂树顽。空劳钟璞意，尘世隔函关。	罗隐	途中逢刘知远	吴巢只不别归空尘	五言律诗
遁迹知安住，沾襟欲奈何。朝廷犹礼乐，郡邑忍干戈。华马凭谁问，胡尘自此多。因思汉明帝，中夜忆廉颇。	罗隐	遁迹	遁沾朝郡华胡因中	五言律诗
借问陇头水，年年恨何事。全疑呜咽声，中有征人泪。自古无长策，况我非深智。何计谢潺湲，一宵空不寐。	罗隐	横吹曲辞陇头水	借年全中自况何一	五言律诗
不耕南亩田，为爱东堂桂。身同树上花，一落又经岁。交亲亦相薄，知己恩潜替。日开十二门，自是无归计。	罗隐	思归行	不为身一交知日自	五言律诗
翠敛王孙草，荒诛宋玉茅。寇余无故物，时薄少深交。迸笋穿行径，饥雏出坏巢。小园吾亦有，多病近来抛。	罗隐	杜处士新居	翠荒寇时迸饥小多	五言律诗
绝境非身事，流年但物华。水梳苔髪直，风引蕙心斜。凡客从题凤，肤音未胜蛙。小船兼有桨，始与问渔家。	罗隐	绝境	绝流水风凡肤小始	五言律诗
腊酒复腊雪，故人今越乡。所思谁把盏，端坐恨无航。兔苑旧游尽，龟台仙路长。未知邹孟子，何以奉梁王。	罗隐	雪中怀友人	腊故所端兔龟未何	五言律诗
宰邑惭良术，为文愧壮图。纵饶长委命，争奈渐非夫。杯酒有时有，乱罹无处无。金庭在何域，回首一踟蹰。	罗隐	秋晚	宰为纵争杯乱金回	五言律诗
危梁枕路岐，驻马问前时。价自友朋得，名因妇女知。直须论运命，不得逞文词。执戟君乡里，荣华竟若为。	罗隐	升仙桥	危驻价名直不执荣	五言律诗
春草荒坟墓，萋萋向虎丘。死犹嫌寂寞，生肯不风流。皎镜山泉冷，轻裾海雾秋。还应伴西子，香迳夜深游。	罗隐	姑苏[真]娘墓	春萋死生皎轻还香	五言律诗
倚棹听邻笛，沾衣认酒垆。自缘悲巨室，谁复为穷途。树解将军梦，城遗御史乌。直应齐始了，倾酌向寒芜。	罗隐	倚櫂	倚沾自谁树城直倾	五言律诗
夜月色可掬，倚楼聊解颜。未能分寇盗，徒欲满关山。背冷金蟾滑，毛寒玉兔顽。姮娥谩偷药，长寡老中闲。	罗隐	秋夕对月	夜倚未徒背毛姮长	五言律诗
家遁苏门节，清贫粉署官。不矜朝命重，只恨路行难。窗晓鸡谭倦，庭秋蝶梦阑。羡君归未得，还有钓鱼竿。	罗隐	寄征士魏员外	家清不只窗庭羡还	五言律诗
孤馆少行旅，解鞍增别愁。远山矜薄暮，高柳怯清秋。病里见时态，醉中思旧游。所怀今已矣，何必恨东流。	罗隐	宿彭蠡馆	孤解远高病醉所何	五言律诗
空庭夜未央，点点度西墙。抱影何微细，乘时忽发扬。不思因腐草，便拟倚孤光。若道能通照，车公业肯长。	罗隐	萤	空点抱乘不便若车	五言律诗
池荷叶正圆，长历报时殚。旷野云蒸热，空庭雨始寒。蝇蚊犹得志，簟席若为安。浮世知谁是，劳歌共一欢。	罗隐	早秋宿叶堕所居	池长旷空蝇簟浮劳	五言律诗
汉王刀笔精，写尔逼天生。舞巧何妨急，飞高所恨轻。野田黄雀虑，山馆主人情。此物那堪作，庄周梦不成。	罗隐	蝶	汉写舞飞野山此庄	五言律诗
春风百卉摇，旧国路迢迢。偶病成疏散，因贫得寂寥。倚帘高柳弱，乘露小桃夭。春色常无处，村醪更一瓢。	罗隐	春居	春旧偶因倚乘春村	五言律诗
轻飙掠晚莎，秋物惨关河。战垒平时少，斋坛上处多。楚虽屈子重，汉亦忆廉颇。不及云台议，空山老薜萝。	罗隐	轻飙	轻秋战斋楚汉不空	五言律诗
不必嫌漂露，何妨养羽毛。汉妃金屋远，卢女杏梁高。野迥双飞急，烟晴对语劳。犹胜黄雀在，栖息是蓬蒿。	罗隐	燕	不何汉卢野烟犹栖	五言律诗
长途已自穷，此去便西东。树色荣衰里，人心往返中。别情流水急，归梦故山空。莫忘交游分，从来事一同。	罗隐	陕西晚思	长此树人别归莫从	五言律诗
梅花已着眼，竹叶况黏唇。只此留残岁，那堪忆故人。乱罹书不远，衰病日相亲。江浦思归意，明朝又一春。	罗隐	除夜寄张达	梅竹只那乱衰江明	五言律诗
青云路不通，归计奈长蒙。老恐医方误，穷忧酒盏空。何堪罹乱后，更入是非中。长短遭讥笑，回头避钓翁。	罗隐	遣兴	青归老穷何更长回	五言律诗
井上梧桐暗，花间雾露晞。一枝晴复暖，百啭是兼非。金屋梦初觉，玉关人未归。不堪闲日听，因尔又沾衣。	罗隐	莺声	井花一百金玉不因	五言律诗
青楼枕路隅，壁甃复椒涂。晚梦通帘柙，春寒逼酒罏。解吟怜芍药，难见恨菖蒲。试问年多少，邻姬亦姓胡。	罗隐	仿玉台体	青壁晚春解难试邻	五言律诗
晴川倚落晖，极目思依依。野色寒来浅，人家乱后稀。久贫身不达，多病意长违。还有渔舟在，时时梦里归。	罗隐	狄浦	晴极野人久多还时	五言律诗
弱冠负文翰，此中听鹿鸣。使君延上榻，时辈仰前程。丹桂竟多故，白云空有情。唯余路旁泪，沾洒向尘缨。	罗隐	南康道中	弱此使时丹白唯沾	五言律诗
高亭暮色中，往事更谁同。水谩矜天阔，山应到此穷。病怜京口酒，老怯海门风。唯有言堪解，何由见远公。	罗隐	北固亭东望寄默师	高往水山病老唯何	五言律诗
雀入官仓中，所食能损几。所恨往复频，官仓乃害尔。鱼网不在天，鸟网不张水。饮啄要自然，何必空城里。	罗隐	空城雀	雀所所官鱼鸟饮何	五言律诗
寄蹇浑成迹，经年滞杜南。价轻犹有二，足刖已过三。鸡肋曹公忿，猪肝仲叔惭。会应谋避地，依约近禅庵。	罗隐	寄洪正师	寄经价足鸡猪会依	五言律诗
旧游虽一梦，别绪忽千般。败草汤陵晚，衰槐楚寺寒。数奇常自愧，时薄欲何干。犹赖君相勉，殷勤贡禹冠。	罗隐	酬高崇节	旧别败衰数时犹殷	五言律诗
前辈倏云殁，愧君曾比方。格卑虽不称，言重亦难忘。谏草犹青琐，悲风已白杨。只应移理窟，泉下对真长。	罗隐	哭张博士太常	前愧格言谏悲只泉	五言律诗
关城树色齐，往事未全迷。塞路真人气，封门壮土泥。草浓延蝶舞，花密教莺啼。若以鸣为德，鸾皇不及鸡。	罗隐	早登新安县楼	关往塞封草花若鸾	五言律诗
近甸蒙尘日，南梁反正年。飘流茂陵椀，零落太官椽。建纛非降楚，披图异录燕。堪嗟侍中血，不及御衣前。	罗隐	题段太尉庙	近南飘零建披堪不	五言律诗
昨日芳艳浓，开尊几同醉。今朝风雨恶，惆怅人生事。南威病不起，西子老兼至。向晚寂无人，相偎堕红泪。	罗隐	庭花	昨开今惆南西向相	五言律诗
金庭养真地，珠篆会稽官。境胜堪长往，时危喜暂安。洞连沧海阔，山拥赤城寒。他日抛尘土，因君拟炼丹。	罗隐	寄剡县主簿	金珠境时洞山他因	五言律诗
解缆随江流，晚泊古淮岸。归云送春和，繁星丽云汉。春深胡雁飞，人喧水禽散。仰君邈难亲，沉思夜将旦。	罗隐	晚泊宿松	解晚归繁春人仰沉	五言律诗
歌敲玉唾壶，醉击珊瑚枝。石羊妙善街，甘露平泉碑。扪苔想豪杰，剔藓看文词。归来北固山，水槛光参差。	罗隐	钱塘遇默师忆润州旧游	歌醉石甘扪剔归水	五言律诗
胜景天然别，精神入画图。一山分四顶，三面瞰平湖。过夏僧无热，凌冬草不枯。游人来至此，愿剃髪和须。	罗隐	四顶山	胜精一三过凌游愿	五言律诗
星沉万古痕，孤绝势无邻。地窄少留竹，空多剩占云。钓篷和雨看，樵斧带霜闻。莫惜寻常到，清风不负人。	郑损	星精亭	星孤地空钓樵莫清	五言律诗
小阁惬幽寻，周遭万竹森。谁知一沼内，亦有五湖心。钓直鱼应笑，身闲乐自深。晚来春醉熟，香饵任浮沉。	郑损	钓阁	小周谁亦钓身晚香	五言律诗
未识都君面，频输复分钱。苦心事笔砚，得志助花钿。徒步求秋赋，持杯给暮𫗴。力微多谢病，非不奉同年。	卢嗣业	致孙状元诉醵罚钱	未频苦得徒持力非	五言律诗
入门如洞府，花木与时稀。夜坐山当户，秋吟叶满衣。犬随童子出，鸟避俗人飞。至药应将熟，年年火气微。	顾在镕	题玉芝双奉院	入花夜秋犬鸟至年	五言律诗
及到怡情处，暂忘登陟劳。青山看不厌，明月坐来高。犬为孤村吠，猿因冷木号。微吟还独酌，多兴忆同袍。	顾在镕	宿麻平驿	及暂青明犬猿微多	五言律诗
枯木傍溪崖，由来岁月赊。有根盘水石，无叶接烟霞。二月苔为色，三冬雪作花。不因星使至，谁识是灵槎。	翁洮	枯木诗辞召命作	枯由有无二三不谁	五言律诗
得地自成藂，那因种植功。有花皆吐雪，无韵不含风。倒影翘沙鸟，幽根立水虫。萧萧寒雨夜，江汉思无穷。	翁洮	苇藂	得那有无倒幽萧江	五言律诗
村前村后树，寓赏有余情。青麦路初断，紫花田未耕。雉声闻不到，山势望犹横。寂寞春风里，吟酣信马行。	温宪	郊居	村寓青紫雉山寂吟	五言律诗
团雪上晴梢，红明映碧寥。店香风起夜，村白雨休朝。静落犹和蒂，繁开正蔽条。澹然闲赏久，无以破妖娆。	温宪	杏花	团红店村静繁澹无	五言律诗
村南微雨新，平绿净无尘。散睡桑条暖，闲鸣屋脊春。远闻和晓梦，相应在诸邻。行乐花时节，追飞见亦频。	温宪	春鸠	村平散闲远相行追	五言律诗
南北浮萍迹，年华又暗催。残灯和腊尽，晓角带春来。鬓欲渐侵雪，心仍未肯灰。金门旧知己，谁为脱尘埃。	高蟾	途中除夜	南年残晓鬓心金谁	五言律诗
迹暗心多感，神疲梦不游。惊舟同厌夜，独树对悲秋。晚角和人战，残星入汉流。门前早行子，敲镫唱离忧。	章谒	旅舍早起	迹神惊独晚残门敲	五言律诗
相逢浑不觉，祗似茂陵贫。袅袅花骄客，潇潇雨净春。借书消茗困，索句写梅真。此去青云上，知君有几人。	唐彦谦	逢韩喜	相祗袅潇借索此知	五言律诗
夜久烛花落，凄声生远林。有怀嫌会浅，无事又秋深。黄叶归田梦，白头行路吟。山中亦可乐，不似此同襟。	唐彦谦	夜坐示友	夜凄有无黄白山不	五言律诗
东海穷诗客，西风古驿亭。发从残岁白，山入故乡青。世事徒三窟，儿曹且一经。丁宁速赊酒，煮栗试砂瓶。	唐彦谦	梅亭	东西发山世儿丁煮	五言律诗
索索风搜客，沉沉雨洗年。残林生猎迹，归鸟避窑烟。节物杯浆外，溪山鬓影前。行藏都未定，笔砚或能捐。	唐彦谦	岁除	索沉残归节溪行笔	五言律诗
阴盛此宵中，多为雨与风。坐无风雨至，看与雪霜同。抱湿离遥海，倾寒向远空。年年不相值，还似道难通。	唐彦谦	咏月	阴多坐看抱倾年还	五言律诗
落日芦花雨，行人谷树村。青山时问路，红叶自知门。苜蓿穷诗味，芭蕉醉墨痕。端知弃城市，经席许频温。	唐彦谦	闻应德茂先离棠溪	落行青红苜芭端经	五言律诗
高高山顶寺，更有最高人。定起松鸣屋，吟圆月上身。云藏三伏热，水散百溪津。曾乞兰花供，无书又过春。	唐彦谦	寄同上人	高更定吟云水曾无	五言律诗
愁鬓丁年白，寒灯丙夜青。不眠惊戍鼓，久客厌邮铃。汹汹城喷海，疏疏屋漏星。十年穷父子，相守慰飘零。	唐彦谦	夜坐	愁寒不久汹疏十相	五言律诗
不谓高名下，终全玉雪身。交犹及前辈，语不似今人。别号行鸣雁，遗编感获麟。敛衣应自定，只着古衣巾。	唐彦谦	吊方干处士二首一	不终交语别遗敛只	五言律诗
不比他人死，何诗可挽君。渊明元懒仕，东野别攻文。沧海诸公泪，青山处士坟。相看莫浪哭，私谥有前闻。	唐彦谦	吊方干处士二首二	不何渊东沧青相私	五言律诗
弯环青径斜，自是野僧家。满涧洗岩液，插天排石牙。炉寒余柏子，架静落藤花。记得逃兵日，门多贵客车。	唐彦谦	题证道寺	弯自满插炉架记门	五言律诗
溪山兵后县，风雪旅中人。迫夜愁严鼓，冲寒托软巾。摧藏名字在，疏率馔淆真。今代徐元直，高风自可亲。	唐彦谦	宿赵𡸯别业	溪风迫冲摧疏今高	五言律诗
危桥横古渡，村野带平林。野骛寒塘静，山禽晓树深。雨微风矗□，云暗雪侵寻。安道门前水，清游岂独吟。	唐彦谦	原上	危村野山雨云安清	五言律诗
白发三千丈，青春四十年。两牙摇欲落，双膝痹如挛。强仕非时彦，无闻惜昔贤。自期终见恶，未忍舍遗编。	唐彦谦	自咏	白青两双强无自未	五言律诗
西入潼关路，何时更盍簪。年来人事改，老去鬓毛侵。花染离筵泪，葵倾报国心。龙潭千尺水，不似别情深。	唐彦谦	留别	西何年老花葵龙不	五言律诗
日晚宿留城，人家半掩门。群鸦栖老树，一犬吠荒村。争买鱼添价，新𥬠酒带浑。船头对新月，谁与共清论。	唐彦谦	宿独留	日人群一争新船谁	五言律诗
客路三千里，西风两鬓尘。贪名笑吴起，说国叹苏秦。托兴非耽酒，思家岂为蒪。可怜今夜月，独照异乡人。	唐彦谦	客中感怀	客西贪说托思可独	五言律诗
三山江上寺，宫殿望岧嶤。石径侵高树，沙滩半种苗。一僧归晚日，群鹭宿寒潮。遥听风铃语，兴亡话六朝。	唐彦谦	过三山寺	三宫石沙一群遥兴	五言律诗
江上见危矶，人形立翠微。妾来终日望，夫去几时归。明月空悬镜，苍苔漫补衣。可怜双泪眼，千古断斜晖。	唐彦谦	望夫石	江人妾夫明苍可千	五言律诗
江湖分两路，此地是通津。云净山浮翠，风高浪泼银。人行俱是客，舟住即为邻。俯仰烟波内，蜉蝣寄此身。	唐彦谦	过湖口	江此云风人舟俯蜉	五言律诗
水昏天色晚，崖下泊行舟。独客伤归雁，孤眠叹野鸥。溪声牵别恨，乡梦惹离愁。酒醒推篷坐，凄凉望女牛。	唐彦谦	夜泊东溪有怀	水崖独孤溪乡酒凄	五言律诗
五老峰巅望，天涯在目前。湘潭浮夜雨，巴蜀暝寒烟。泰华根同峙，嵩衡脉共联。凭虚有仙骨，日月看推迁。	唐彦谦	登庐山	五天湘巴泰嵩凭日	五言律诗
骄云飞散雨，随风为有无。老农终岁心，望施在须臾。平生官田粟，长此礼义躯。置之且勿戚，一饱任妻孥。	唐彦谦	六[月]十三日上陈微博士	骄随老望平长置一	五言律诗
青青泽中蒲，九夏气凄寒。翾翾翠碧羽，照影苍溪间。巢由薄天下，俗士荣一官。小大各有适，自全良独难。	唐彦谦	六[月]十三日上陈微博士	青九翾照巢俗小自	五言律诗
穷居无公忧，私此长夏日。蚊蝇如俗子，正尔相妒嫉。麾驱非吾任，遁避亦无术。惟当俟其定，静坐万虑一。	唐彦谦	六[月]十三日上陈微博士	穷私蚊正麾遁惟静	五言律诗
上巳接寒食，莺花寥落晨。微微泼火雨，草草踏青人。凉似三秋景，清无九陌尘。与余同病者，对此合伤神。	唐彦谦	上巳	上莺微草凉清与对	五言律诗
景为春时短，愁随别夜长。暂碁宁号隐，轻醉不成乡。风雨曾通夕，莓苔有众芳。落花如便去，楼上即河梁。	唐彦谦	春残	景愁暂轻风莓落楼	五言律诗
麝炷腾清燎，鲛纱覆绿蒙。宫妆临晓日，锦段落东风。无力春烟里，多愁暮雨中。不知何事意，深浅两般红。	唐彦谦	玫瑰	麝鲛宫锦无多不深	五言律诗
层阁叠危壁，瑞因千古名。几连扬子路，独倚润州城。云近衔江色，雕高背磬声。僧居上方久，端坐见营营。	周朴	题甘露寺	层瑞几独云雕僧端	五言律诗
院深尘自外，如佛值玄公。常迹或非次，志门因得中。衣巾离暑气，床榻向凉风。是事不逾分，秪应明德同。	周朴	题玄公院	院如常志衣床是秪	五言律诗
瓯闽在郊外，师院号东禅。物得居来正，人经论后贤。瓟槽柳塞马，盖地月支𫄧。鹳鹊尚巢顶，谁堪举世传。	周朴	福州东禅寺	瓯师物人瓟盖鹳谁	五言律诗
大沩清复深，万象影沉沉。有客衣多毳，空门偈胜金。王侯皆作礼，陆子只来吟。我问师心处，师言无处心。	周朴	赠大沩和尚	大万有空王陆我师	五言律诗
愁多难得寐，展转读书床。不是旅人病，岂知秋夜长。归乡凭远梦，无梦更思乡。枕上移窗月，分明是泪光。	周朴	秋夜不寐寄崔温进士	愁展不岂归无枕分	五言律诗
旅人游汲汲，春气又融融。农事蛙声里，归程草色中。独惭出谷雨，未变暖天风。子玉和予去，应怜恨不穷。	周朴	春中途中寄南巴崔使君	旅春农归独未子应	五言律诗
桐庐江水闲，终日对柴关。因想别离处，不知多少山。钓舟春岸泊，庭树晓莺还。莫便求栖隐，桂枝堪恨颜。	周朴	寄处士方干	桐终因不钓庭莫桂	五言律诗
陇树塞风吹，辽城角几枝。霜凝无暂歇，君貌莫应衰。万里平沙际，一行边雁移。那堪朔烟起，家信正相离。	周朴	寄塞北张符	陇辽霜君万一那家	五言律诗
随风身不定，今夜在苍梧。客泪有时有，猿声无处无。潮添瘴海阔，烟拂粤山孤。却忆零陵住，吟诗半玉壶。	周朴	次梧州却寄永州使君	随今客猿潮烟却吟	五言律诗
庵前古折碑，夜静念经时。月皎海霞散，露浓山草垂。鬼闻抛故冢，禽听离寒枝。想得天花坠，馨香拂白眉。	周朴	赠念经僧	庵夜月露鬼禽想馨	五言律诗
湖州安吉县，门与白云齐。禹力不到处，河声流向西。去衙山色远，近水月光低。中有高人在，沙中曳杖藜。	周朴	董岭水	湖门禹河去近中沙	五言律诗
良夜岁应足，严风为变春。遍回寒作暖，通改旧成新。秀树因馨雨，融冰雨泛苹。韶光不偏党，积渐煦疲民。	周朴	早春	良严遍通秀融韶积	五言律诗
柳色尚沉沉，风吹秋更深。山河空远道，乡国自鸣砧。巷有千家月，人无万里心。长城哭崩后，寂绝至如今。	周朴	秋深	柳风山乡巷人长寂	五言律诗
峩峩双髻山，瀑布泻云间。尘世自疑水，禅门长去关。茯神松不异，藏宝石俱闲。向此师清业，如何方可攀。	周朴	赠双峰山和尚	峩瀑尘禅茯藏向如	五言律诗
不学世所惜，是何无了公。灵匡虚院外，虎迹乱山中。昼夜必连去，古今争敢同。禅情岂堪问，问答更无穷。	周朴	赠无了禅师	不是灵虎昼古禅问	五言律诗
王君上升处，信首古居前。皂树即须朽，白龟应亦全。云间犹一日，尘里已千年。碧色坛如黛，时人谁可仙。	周朴	王霸坛	王信皂白云尘碧时	五言律诗
旧居桐柏观，归去爱安闲。倒树造新屋，化人修古坛。晚花霜后落，山雨夜深寒。应有同溪客，相寻学炼丹。	周朴	送梁道士	旧归倒化晚山应相	五言律诗
年高来远戍，白首罢干戎。夜色蓟门火，秋声边塞风。碛浮悲老马，月满引新弓。百战阴山去，唯添上将雄。	周朴	边思	年白夜秋碛月百唯	五言律诗
系马向山立，一杯聊奠君。野烟孤客路，寒草故人坟。琴韵归流水，诗情寄白云。日斜休哭后，松韵不堪闻。	周朴	哭陈庾	系一野寒琴诗日松	五言律诗
野寺度残夏，空房欲暮时。夜听猿不睡，秋思客先知。竹迥烟生薄，山高月上迟。又登尘路去，难与老僧期。	周朴	宿玉泉寺	野空夜秋竹山又难	五言律诗
浮世师休话，晋时灯照岩。禽飞穿静户，藤结入高杉。存没诗千首，废兴经数函。谁知将俗耳，来此避嚣谗。	周朴	题赤城中岩寺	浮晋禽藤存废谁来	五言律诗
秦筑长城在，连云碛气侵。风吹边草急，角绝塞鸿沉。世世征人往，年年战骨深。辽天望乡者，回首尽沾襟。	周朴	塞上行	秦连风角世年辽回	五言律诗
寺还名玉泉，澄水亦遭贤。物尚犹如此，人争合偶然。溪流云断外，山峻鸟飞还。初日长廊下，高僧正坐禅。	周朴	玉泉寺	寺澄物人溪山初高	五言律诗
早被婵娟误，欲妆临镜慵。承恩不在貌，教妾若为容。风暖鸟声碎，日高花影重。年年越溪女，相忆采芙蓉。	周朴	春宫怨	早欲承教风日年相	五言律诗
不掩盈窗日，天然格调高。凉风移蟋蟀，落叶在离骚。回笔挑灯烬，悬图见海潮。因论三国志，空载几英豪。	周朴	宿刘温书斋	不天凉落回悬因空	五言律诗
所立共寒苦，平生同与游。相看临远水，独自上孤舟。天澹沧浪晚，风悲兰杜秋。前程吟此景，为子上高楼。	郑谷	别同志	所平相独天风前为	五言律诗
灞岸草萋萋，离觞我独携。流年俱老大，失意又东西。晓楚山云满，春吴水树低。到家梅雨歇，犹有子规啼。	郑谷	送进士卢棨东归	灞离流失晓春到犹	五言律诗
华省称前任，何惭削一麾。沧洲失孤垒，白发出重围。苦节翻多难，空山自喜归。悠悠清汉上，渔者日相依。	郑谷	从叔郎中𫍯辍自秋曹分符安	华何沧白苦空悠渔	五言律诗
青衿离白社，朱绶始言归。此去应多羡，初心尽不违。江帆和日落，越鸟近乡飞。一路春风里，杨花雪满衣。	郑谷	送徐涣端公南归	青朱此初江越一杨	五言律诗
为儒欣出守，上路亦戎装。旧制诗多讽，分忧俗必康。开怀江稻熟，寄信露橙香。郡阁清吟夜，寒星识望郎。	郑谷	送祠部曹郎中邺出守洋州	为上旧分开寄郡寒	五言律诗
泗上未休兵，壶关事可惊。流年催我老，远道念君行。残雪临晴水，寒梅发故城。何当食新稻，岁稔又时平。	郑谷	送进士许彬	泗壶流远残寒何岁	五言律诗
直应归谏署，方肯别山村。勤苦常同业，孤单共感恩。醉披仙鹤氅，吟扣野僧门。梦见君高趣，天凉自灌园。	郑谷	次韵和王驾校书结绶见寄之	直方勤孤醉吟梦天	五言律诗
秘阁锁书深，墙南列晚岑。吏人同野鹿，庭木似山林。浅井寒芜入，回廊叠藓侵。闲看薛稷鹤，共起五湖心。	郑谷	秘阁伴直	秘墙吏庭浅回闲共	五言律诗
平楚干戈后，田园失耦耕。艰难登一第，离乱省诸兄。树没春江涨，人繁野渡晴。闲来思学馆，犹梦雪窗明。	郑谷	送太学颜明经及第东归	平田艰离树人闲犹	五言律诗
不归何慰亲，归去旧风尘。洒泪惭关吏，无言对越人。远帆花月夜，微岸水天春。莫便随渔钓，平生已苦辛。	郑谷	送进士赵能卿下第南归	不归洒无远微莫平	五言律诗
春亦怯边游，此行风正秋。别离逢雨夜，道路向云州。碛树藏城近，沙河漾日流。将军方破虏，莫惜献良筹。	郑谷	送人游边	春此别道碛沙将莫	五言律诗
泽国寻知己，南浮不偶游。湓城分楚塞，庐岳对江州。晓饭临孤屿，春帆入乱流。双旌相望处，月白庾公楼。	郑谷	送人之九江谒郡侯苗员外绅	泽南湓庐晓春双月	五言律诗
白头新作尉，县在故山中。高第能卑宦，前贤尚此风。芜湖春荡漾，梅雨昼溟蒙。佐理人安后，篇章莫废功。	郑谷	送许棠先辈之官泾县	白县高前芜梅佐篇	五言律诗
如何抛锦帐，莲府对莲峰。旧有云霞约，暂留鹓鹭踪。敷溪秋雪岸，树谷夕阳钟。尽入新吟境，归朝兴莫慵。	郑谷	送司封从叔员外徼赴华州裴	如莲旧暂敷树尽归	五言律诗
解印东归去，人情此际多。名高五七字，道胜两重科。宿馆明寒烧，吟船兀夜波。家山春更好，越鸟在庭柯。	郑谷	送京参翁先辈归闽中	解人名道宿吟家越	五言律诗
南游曾共游，相别倍相留。行色回灯晓，离声满竹秋。稳眠彭蠡浪，好醉岳阳楼。明日逢佳景，为君成白头。	郑谷	赠别	南相行离稳好明为	五言律诗
凄凉怀古意，湘浦吊灵均。故国经新岁，扁舟寄病身。山城多晓瘴，泽国少晴春。渐远无相识，青梅独向人。	郑谷	南游	凄湘故扁山泽渐青	五言律诗
惊秋思浩然，信美向巴天。独倚临江树，初闻落日蝉。哀荣悲往事，漂泊念多年。未便甘休去，吾宗尽见怜。	郑谷	巴賨旅寓寄朝中从叔	惊信独初哀漂未吾	五言律诗
平昔偏知我，司勋张外郎。昨来闻俶扰，忧甚欲颠狂。烟暝搔愁鬓，春阴赖酒乡。江楼倚不得，横笛数声长。	郑谷	寄司勋张员外学士	平司昨忧烟春江横	五言律诗
风神何蕴借，张绪正当年。端简炉香里，濡毫洞案边。饰装无雨备，着述减春眠。旦夕应弥入，银台晓候宣。	郑谷	寄左省韦起居序	风张端濡饰着旦银	五言律诗
王畿第一县，县尉是词人。馆殿非初意，图书是旧贫。斫冰泉窦响，赛雪庙松春。自此升通籍，清华日近身。	郑谷	寄赠蓝田韦少府先辈	王县馆图斫赛自清	五言律诗
悠悠干禄利，草草废渔樵。身世堪惆怅，风骚颇寂寥。高秋期野步，积雨放趋朝。得句如相忆，莎斋且见招。	郑谷	寄怀元秀上人	悠草身风高积得莎	五言律诗
天阶让紫衣，冷格鹤犹卑。道胜嫌名出，身闲觉老迟。晚香延宿火，寒磬度高枝。长说长松寺，他年与我期。	郑谷	赠圆昉公	天冷道身晚寒长他	五言律诗
山雪照湖水，漾舟湖畔归。松篁调远籁，台榭发清辉。野岫分闲径，渔家并掩扉。暮年诗力在，新句更幽微。	郑谷	寄题方干处士	山漾松台野渔暮新	五言律诗
寒极放朝天，欣闻半夜宣。时安逢密雪，日晏得高眠。拥褐同休假，吟诗贺有年。坐来幽兴在，松亚小窗前。	郑谷	放朝偶作	寒欣时日拥吟坐松	五言律诗
小谏升中谏，三年侍玉除。且言无所补，浩叹欲何如。宫阙飞灰烬，嫔嫱落里闾。蓝峰秋更碧，沾洒望銮舆。	郑谷	顺动后蓝田偶作	小三且浩宫嫔蓝沾	五言律诗
老作含香客，贫无僦舍钱。神州容寄迹，大尹是同年。密迩都忘倦，乖慵益见怜。雪风花月好，中夜便招延。	郑谷	府中寓止寄赵大谏	老贫神大密乖雪中	五言律诗
荆州未解围，小县结茅茨。强对官人笑，甘为野鹤欺。江春铺网阔，市晚鬻蔬迟。子美犹如此，翻然不敢悲。	郑谷	峡中寓止二首一	荆小强甘江市子翻	五言律诗
传闻殊不定，銮辂几时还。俗易无常性，江清见老颜。夜船归草市，春步上茶山。寨将来相问，儿童竞启关。	郑谷	峡中寓止二首二	传銮俗江夜春寨儿	五言律诗
犹子在天末，念渠怀渭阳。巴山偶会遇，江浦共悲凉。谪宦君何远，穷游我自强。瘴村三月暮，雨熟野梅黄。	郑谷	颜惠詹事即孤侄舅氏谪官黔	犹念巴江谪穷瘴雨	五言律诗
多病久离索，相寻聊解颜。短墙通御水，疏树出南山。岁月何难老，园林未得还。无门共荣达，孤坐却如闲。	郑谷	访题进士孙秦延福南街居	多相短疏岁园无孤	五言律诗
平生苦节同，旦夕会原东。掩卷斜阳里，看山落木中。星霜今欲老，江海业全空。近日文场内，因君起古风。	郑谷	访题进士张乔延兴门外所居	平旦掩看星江近因	五言律诗
多才翻得罪，天末抱穷忧。白首为迁客，青山绕万州。醉敧梅障晓，歌厌竹枝秋。望阙怀乡泪，荆江水共流。	郑谷	寄南浦谪官	多天白青醉歌望荆	五言律诗
簪豸年何久，悬帆兴甚长。江流爱吴越，诗格愈齐梁。竹寺晴吟远，兰洲晚泊香。高闲徒自任，华省待为郎。	郑谷	李夷遇侍御久滞水乡因抒寄	簪悬江诗竹兰高华	五言律诗
鄠郊陪野步，早岁偶因诗。自后吟新句，长愁减旧知。静灯微落烬，寒砚旋生澌。夜夜冥搜苦，那能鬓不衰。	郑谷	寄膳部李郎中昌符	鄠早自长静寒夜那	五言律诗
谢病别文昌，仙舟向越乡。贵为金马客，雅称水曹郎。白鹭同孤洁，清波共渺茫。相如词赋外，骚雅趣何长。	郑谷	寄前水部贾员外嵩	谢仙贵雅白清相骚	五言律诗
松窗楸局稳，相顾思皆凝。几局赌山果，一先饶海僧。覆图闻夜雨，下子对秋灯。何日无羁束，期君向杜陵。	郑谷	寄棋客	松相几一覆下何期	五言律诗
桐庐归旧庐，垂老复樵渔。吾子虽言命，乡人懒读书。烟舟撑晚浦，雨屐翦春蔬。异代名方振，哀吟莫废初。	郑谷	闻进士许彬罢举归睦州怅然	桐垂吾乡烟雨异哀	五言律诗
万里念江海，浩然天地秋。风高群木落，夜久数星流。钟绝分宫漏，萤微隔御沟。遥思洞庭上，苇露滴渔舟。	郑谷	长安夜坐寄怀湖外嵇处士	万浩风夜钟萤遥苇	五言律诗
知己竟何人，哀君尚苦辛。图书长在手，文学老于身。公道天难废，贞姿世任嗔。小斋松菊静，愿卜子为邻。	郑谷	赠文士王雄	知哀图文公贞小愿	五言律诗
夫君清且贫，琴鹤最相亲。简肃诸曹事，安闲一境人。陵山云里拜，渠路雨中巡。易得连宵醉，千缸石冻春。	郑谷	赠富平李宰	夫琴简安陵渠易千	五言律诗
相寻喜可知，放锡便论诗。酷爱山兼水，唯应我与师。风雷吟不觉，猿鹤老为期。近辈推栖白，其如趣向卑。	郑谷	赠尚颜上人	相放酷唯风猿近其	五言律诗
相庭留不得，江野有苔矶。两浙寻山遍，孤舟载鹤归。世间书读尽，云外客来稀。谏署搜贤急，应难惜布衣。	郑谷	梁烛处士辞金陵相国杜公归	相江两孤世云谏应	五言律诗
令终归故里，末岁道如初。旧友谁为志，清风岂易书。雨坟生野蕨，乡奠钓江鱼。独夜吟还泣，前年伴直庐。	郑谷	哭建州李员外频	令末旧清雨乡独前	五言律诗
所惜绝吟声，不悲君不荣。李端终薄宦，贾岛得高名。旅葬新坟小，遗孤远俗轻。犹疑随计晚，昨夜草虫鸣。	郑谷	哭进士李洞二首一	所不李贾旅遗犹昨	五言律诗
自闻东蜀病，唯我独关情。若近长江死，想君胜在生。瘴蒸丹旐湿，灯隔素帷清。冢树僧栽后，新蝉一两声。	郑谷	哭进士李洞二首二	自唯若想瘴灯冢新	五言律诗
末路思前侣，犹为恋故巢。江山多胜境，宾主是贫交。饮舫闲依苇，琴堂雅结茅。夜清僧伴宿，水月在松梢。	郑谷	南康郡牧陆肱郎中辟许棠先	末犹江宾饮琴夜水	五言律诗
天末去程孤，沿淮复向吴。乱离何处甚，安稳到家无。树尽云垂野，樯稀月满湖。伤心绕村落，应少旧耕夫。	郑谷	久不得张乔消息	天沿乱安树樯伤应	五言律诗
岂易访仙踪，云萝千万重。他年来卜隐，此景愿相容。乱水林中路，深山雪里钟。见君琴酒乐，回首兴何慵。	郑谷	题嵩高隐者居	岂云他此乱深见回	五言律诗
寻艳复寻香，似闲还似忙。暖烟沉蕙径，微雨宿花房。书幌轻随梦，歌楼误采妆。王孙深属意，绣入舞衣裳。	郑谷	赵璘郎中席上赋蝴蝶	寻似暖微书歌王绣	五言律诗
苦辛垂二纪，擢第却沾裳。春榜到春晚，一家荣一乡。题名登塔喜，醵宴为花忙。好是东归日，高槐蕊半黄。	郑谷	贺进士骆用锡登第	苦擢春一题醵好高	五言律诗
南连乳郡流，阔碧侵晴楼。彻底千峰影，无风一片秋。垂杨拂莲叶，返照媚渔舟。鉴貌还惆怅，难遮两鬓羞。	郑谷	兴州东池	南阔彻无垂返鉴难	五言律诗
流落复蹉跎，交亲半逝波。谋生非不切，言命欲如何。故楚春田废，穷巴瘴雨多。引人乡泪尽，夜夜竹枝歌。	郑谷	渠江旅思	流交谋言故穷引夜	五言律诗
漠漠江天外，登临返照间。潮来无别浦，木落见他山。沙鸟晴飞远，渔人夜唱闲。岁穷归未得，心逐片帆还。	郑谷	登杭州城	漠登潮木沙渔岁心	五言律诗
细草岸西东，酒旗遥水风。楼台在烟杪，鸥鹭下沙中。翠幄晴相接，芳洲夜暂空。何人赏秋景，兴与此时同。	郑谷	曲江	细酒楼鸥翠芳何兴	五言律诗
茫茫信马行，不似近都城。苑吏犹迷路，江人莫问程。聚来千嶂出，落去一川平。日暮客心速，愁闻雁数声。	郑谷	沙苑	茫不苑江聚落日愁	五言律诗
奔走失前计，淹留非本心。已难消永夜，况复听秋霖。渐解巴儿语，谁怜越客吟。黄花徒满手，白发不胜簪。	郑谷	通川客舍	奔淹已况渐谁黄白	五言律诗
白道晓霜迷，离灯照马嘶。秋风满关树，残月隔河鸡。来往非无倦，穷通岂易齐。何年归故社，披雨翦春畦。	郑谷	潼关道中	白离秋残来穷何披	五言律诗
步步景通真，门前众水分。柽萝诸洞合，钟磬上清闻。古木千寻雪，寒山万丈云。终期扫坛级，来事紫阳君。	郑谷	终南白鹤观	步门柽钟古寒终来	五言律诗
客来风雨后，院静似荒凉。罢讲蛩离砌，思山叶满廊。腊高兴故疾，炉暖发余香。自说匡庐侧，杉阴半石床。	郑谷	题兴善寺寂上人院	客院罢思腊炉自杉	五言律诗
野色入前轩，翛然琴与尊。画僧依寺壁，栽苇学江村。自酝花前酒，谁敲雪里门。不辞朝谒远，唯要近慈恩。	郑谷	题水部李羽员外招国里居	野翛画栽自谁不唯	五言律诗
巡礼诸方遍，湘南颇有缘。焚香老山寺，乞食向江船。纱碧笼名画，灯寒照净禅。我来能永日，莲漏滴堦前。	郑谷	信美寺岑上人	巡湘焚乞纱灯我莲	五言律诗
池榭惬幽独，狂吟学解嘲。露荷香自在，风竹冷相敲。丧志嫌孤宦，忘机爱澹交。仙山如有分，必拟访三茅。	郑谷	池上	池狂露风丧忘仙必	五言律诗
韦杜八九月，亭台高下风。独来新霁后，闲步澹烟中。荷密连池绿，柿繁和叶红。主人贪贵达，清境属邻翁。	郑谷	游贵侯城南林墅	韦亭独闲荷柿主清	五言律诗
漂泊病难任，逢人泪满襟。关东多事日，天末未归心。夜雨荆江涨，春云郢树深。殷勤听渔唱，渐次入吴音。	郑谷	江行	漂逢关天夜春殷渐	五言律诗
江清如洛汭，寺好似香山。劳倦孤舟里，登临半日间。树凉巢鹤健，岩响语僧闲。更共幽云约，秋随绛帐还。	郑谷	舟次通泉精舍	江寺劳登树岩更秋	五言律诗
日日狎沙禽，偷安且放吟。读书老不入，爱酒病还深。歉后为羁客，兵余问故林。杨花满床席，搔首度春阴。	郑谷	水轩	日偷读爱歉兵杨搔	五言律诗
县幽公事稀，庭草是山薇。足得招棋侣，何妨着道衣。野泉当案落，汀鹭入衙飞。寺去东林近，多应隔宿归。	郑谷	浔阳姚宰厅作	县庭足何野汀寺多	五言律诗
江城无宿雪，风物易为春。酒美消磨日，梅香着莫人。老吟穷景象，多难损精神。渐有还京望，绵州减战尘。	郑谷	梓潼岁暮	江风酒梅老多渐绵	五言律诗
咸阳城下宿，往事可悲思。未有谋身计，频迁反正期。冻河孤棹涩，老树叠巢危。莫问今行止，漂漂不自知。	郑谷	咸阳	咸往未频冻老莫漂	五言律诗
徒劳悲丧乱，自古戒繁华。落日狐兔径，近年公相家。可悲闻玉笛，不见走香车。寂寞墙匡里，春阴挫杏花。	郑谷	长安感兴	徒自落近可不寂春	五言律诗
谁无泉石趣，朝下少同过。贪胜觉程近，爱闲经宿多。片沙留白鸟，高木引青萝。醉把渔竿去，殷勤借岸莎。	郑谷	闻所知游樊川有寄	谁朝贪爱片高醉殷	五言律诗
县官清且俭，深谷有人家。一径入寒竹，小桥穿野花。碓喧春涧满，梯倚绿桑斜。自说年来稔，前村酒可赊。	郑谷	张谷田舍	县深一小碓梯自前	五言律诗
吾道有谁同，深居自固穷。殷勤谢绿树，朝夕惠清风。书满闲窗下，琴横野艇中。年来头更白，雅称钓鱼翁。	郑谷	深居	吾深殷朝书琴年雅	五言律诗
叶叶下高梧，端居失所图。乱离时辈少，风月夜吟孤。旧疾衰还有，穷愁醉暂无。秋光如水国，不语理霜须。	郑谷	端居	叶端乱风旧穷秋不	五言律诗
相近复相寻，山僧与水禽。烟蓑春钓静，雪屋夜棋深。雅道谁开口，时风未醒心。溪光何以报，秪有醉和吟。	郑谷	郊园	相山烟雪雅时溪秪	五言律诗
蓼水菊篱边，新晴有乱蝉。秋光终寂寞，晚醉自留连。野湿禾中露，村闲社后天。题诗满红叶，何必浣花笺。	郑谷	郊野	蓼新秋晚野村题何	五言律诗
村落清明近，秋千稚女夸。春阴妨柳絮，月黑见棃花。白鸟窥鱼网，青帘认酒家。幽栖虽自适，交友在京华。	郑谷	旅寓洛南村舍	村秋春月白青幽交	五言律诗
不学梅欺雪，轻红照碧池。小桃新谢后，双燕却来时。香属灯龙客，烟笼宿蝶枝。临轩须貌取，风雨易离披。	郑谷	杏花	不轻小双香烟临风	五言律诗
一露一朝新，帘栊晓景分。艳和蜂蝶动，香带管弦闻。笑拟春无力，妆浓酒渐醺。直疑风起夜，飞去替行云。	郑谷	水林檎花	一帘艳香笑妆直飞	五言律诗
蔟蔟复悠悠，年年拂漫流。差池伴黄菊，冷澹过清秋。晚带鸣虫急，寒藏宿鹭愁。故溪归不得，凭仗系渔舟。	郑谷	蓼花	蔟年差冷晚寒故凭	五言律诗
江梅且缓飞，前辈有歌词。莫惜黄金缕，难忘白雪枝。吟看归不得，醉嗅立如痴。和雨和烟折，含情寄所思。	郑谷	江梅	江前莫难吟醉和含	五言律诗
平昔谁相爱，骊山遇贵妃。枉教生处远，愁见摘来稀。晚夺红霞色，晴欺瘴日威。南荒何所恋，为尔即忘归。	郑谷	荔枝	平骊枉愁晚晴南为	五言律诗
北渚牵吟兴，西溪爽共游。指期乘禁马，无暇狎沙鸥。纵目怀青岛，澄心想碧流。明公非不爱，应待泛龙舟。	郑谷	驻跸华下同年司封员外从翁	北西指无纵澄明应	五言律诗
每思闻净话，雨夜对禅床。未得重相见，秋灯照影堂。孤云终负约，薄宦转堪伤。梦绕长松塔，遥焚一炷香。	郑谷	谷自乱离之后在西蜀半纪之	每雨未秋孤薄梦遥	五言律诗
雪初开一径，师忽扣双扉。老大情相近，林泉约共归。忧荣栖省署，孤僻谢朝衣。他夜松堂宿，论诗更入微。	郑谷	喜秀上人相访	雪师老林忧孤他论	五言律诗
夕阳秋更好，敛敛蕙兰中。极浦明残雨，长天急远鸿。僧窗留半榻，渔舸透疏篷。莫恨清光尽，寒蟾即照空。	郑谷	夕阳	夕敛极长僧渔莫寒	五言律诗
夜来摇落悲，桑枣半空枝。故国无消息，流年有乱离。霜秦闻雁早，烟渭认帆迟。日暮寒鼙急，边军在雍岐。	郑谷	摇落	夜桑故流霜烟日边	五言律诗
离夜闻横笛，可堪吹鹧鸪。雪冤知早晚，雨泣渡江湖。秋树吹黄叶，腊烟垂绿芜。虞翻归有日，莫便哭穷途。	郑谷	迁客	离可雪雨秋腊虞莫	五言律诗
无着复无求，平生不解愁。鬻蔬贫洁净，中酒病风流。旨趣陶山相，诗篇沉隐侯。小斋江色里，篱柱系渔舟。	郑谷	蔡处士	无平鬻中旨诗小篱	五言律诗
赞善贤相后，家藏名画多。留心于绘素，得事在烟波。属兴同吟咏，成功更琢磨。爱予风雪句，幽绝写渔蓑。	郑谷	予尝有雪景一绝为人所讽吟	赞家留得属成爱幽	五言律诗
万重烟霭里，隐隐见夔州。夜静明月峡，春寒堆雪楼。独吟谁会解，多病自淹留。往事如今日，聊同子美愁。	郑谷	峡中	万隐夜春独多往聊	五言律诗
展转攲孤枕，风帏信寂寥。涨江垂䗖𬟽，骤雨闹芭蕉。道阻归期晚，年加记性销。故人衰飒尽，相望在行朝。	郑谷	蜀中寓止夏日自贻	展风涨骤道年故相	五言律诗
奔避投人远，漂离易感恩。愁髯霜飒飒，病眼泪昏昏。孤馆秋声树，寒江落照村。更闻归路绝，新寨截荆门。	郑谷	奔避	奔漂愁病孤寒更新	五言律诗
习读在前生，僧谈足可明。还家虽解喜，登第未知荣。时果曾沾赐，春闱不挂情。灯前犹恶睡，寤语读书声。	郑谷	赠刘神童	习僧还登时春灯寤	五言律诗
清香闻晓莲，水国雨余天。天气正得所，客心刚悄然。乱兵何日息，故老几人全。此际难消遣，从来未学禅。	郑谷	中秋	清水天客乱故此从	五言律诗
捧日整朝簪，千官一片心。班趋黄道急，殿接紫宸深。威凤回香扆，新莺啭上林。小松含瑞露，春翠易成阴。	郑谷	朝谒	捧千班殿威新小春	五言律诗
流落夜凄凄，春寒锦浦西。不甘花逐水，可惜雪成泥。病眼嫌灯近，离肠赖酒迷。凭君嘱鹎𫛥，莫向五更啼。	郑谷	锦浦	流春不可病离凭莫	五言律诗
万仞白云端，经春雪未残。夏消江峡满，晴照蜀楼寒。造境知僧熟，归林认鹤难。会须朝阙去，秪有画图看。	郑谷	峨嵋山	万经夏晴造归会秪	五言律诗
孟子有良策，惜哉今已而。徒将心体国，不识道消时。折槛未为切，沉湘何足悲。苍苍无问处，烟雨遍江蓠。	郑谷	蜀江有吊	孟惜徒不折沉苍烟	五言律诗
草肥朝牧牛，桑绿晚鸣鸠。列岫檐前见，清泉碓下流。春蔬和雨割，社酒向花𥬠。引我南陂去，篱边有小舟。	郑谷	书村叟壁	草桑列清春社引篱	五言律诗
前山微有雨，永巷净无尘。牛卧篱阴晚，鸠鸣村意春。时浮应寡合，道在不嫌贫。后径临陂水，菰蒲是切邻。	郑谷	题进士王驾郊居	前永牛鸠时道后菰	五言律诗
秋深庭色好，红叶间青松。病客殊无着，吾师甚见容。疏钟和细溜，高塔等遥峰。未省求名侣，频于此地逢。	郑谷	题庄严寺休公院	秋红病吾疏高未频	五言律诗
寺在帝城阴，清虚胜二林。藓侵隋画暗，茶助越瓯深。巢鹤和钟唳，诗僧倚锡吟。烟莎后池水，前迹杳难寻。	郑谷	题兴善寺	寺清藓茶巢诗烟前	五言律诗
山半古招提，空林雪月迷。乱流分石上，斜汉在松西。云集寒庵宿，猿先晓磬啼。此心如了了，即此是曹溪。	郑谷	宿澄泉兰若	山空乱斜云猿此即	五言律诗
夫子道何孤，青云未得途。诗书难舍鲁，山水暂游吴。野绿梅阴重，江春浪势粗。秣陵兵役后，旧业半成芜。	郑谷	送举子下第东归	夫青诗山野江秣旧	五言律诗
古柏间疏篁，清阴在印床。宿郊虔点馔，秋寺静监香。参集行多揖，风仪见即庄。伫闻横擘去，帷集谏书囊。	郑谷	寄察院李侍御文炬	古清宿秋参风伫帷	五言律诗
才拙道仍孤，无何舍钓徒。班虽沾玉笋，香不近金炉。雨露瞻双阙，烟波隔五湖。唯君应见念，曾共伏青蒲。	郑谷	偶怀寄台院孙端公棨	才无班香雨烟唯曾	五言律诗
中峰曾到处，题记没苍苔。振锡传深谷，翻经想旧台。苍松临砌偃，惊鹿蓦溪来。内殿评诗切，身回心未回。	郑谷	次韵和秀上人游南五台	中题振翻苍惊内身	五言律诗
何逊兰休握，陶潜柳正垂。官清真塞诏，事简好吟诗。春漏怀丹阙，凉船泛碧伊。已虚西阁位，朝夕凤书追。	郑谷	送水部张郎中彦回宰洛阳	何陶官事春凉已朝	五言律诗
趋驰早晚休，一岁又残秋。若只如今日，何难致白头。沧波归处远，旅舍向边愁。赖见前贤说，穷通不自由。	许彬	中秋夜有怀	趋一若何沧旅赖穷	五言律诗
路穷川岛上，果值古仙家。阴洞长鸣磬，石泉寒泛花。莓苔深峭壁，烟霭积层崖。难见囊中术，人间有岁华。	许彬	寻白石山人涧	路果阴石莓烟难人	五言律诗
高步陟崔嵬，吟闲路惜回。寺从何代有，僧是梵宫来。暮霭连沙积，余霞逼槛开。更期招静者，长啸上方台。	许彬	游头陀寺上方	高吟寺僧暮余更长	五言律诗
广泽去无边，夜程风信偏。疏星遥抵浪，远烧似迎船。响岳猿相次，翻空雁接连。北归家业就，深处更逾年。	许彬	归山夜发湖中	广夜疏远响翻北深	五言律诗
开阁雨吹尘，陶家揖上宾。湖山万叠翠，汀树一行春。景逼归檐燕，歌喧已醉身。登临兴未足，喜有数年因。	许彬	同友人会裴明府县楼	开陶湖汀景歌登喜	五言律诗
山海两分歧，停舟偶此期。别来何限意，相见却无词。坐永神疑梦，愁多鬓欲丝。趋名易迟晚，此去莫经时。	许彬	荆山夜泊与亲友遇	山停别相坐愁趋此	五言律诗
苦心终是否，舍此复无营。已致归成晚，非缘去有程。馆空吟向月，霜曙坐闻更。住久谁相问，驰羸又独行。	许彬	北游夜怀	苦舍已非馆霜住驰	五言律诗
分散多如此，人情岂自由。重来看月夕，不似去年秋。息虑虽孤寝，论空未识愁。须同醉乡者，万事付江流。	许彬	重经汉南	分人重不息论须万	五言律诗
孤舟方此去，嘉景称于闻。烟尽九峰雪，雨生诸派云。沙寒鸿鹄聚，底极龟鱼分。异日谁为侣，逍遥耕钓群。	许彬	湘江	孤嘉烟雨沙底异逍	五言律诗
巴蜀水南偏，山穷塞垒宽。岁时将近腊，草树未知寒。独狖啼朝雨，群牛向暮滩。更闻蛮俗近，烽火不艰难。	许彬	黔中书事	巴山岁草独群更烽	五言律诗
放逐非多罪，江湖偶不回。深居应有谓，济代岂无才。叠𪩘晴舒障，寒川暗动雷。谁能续高兴，醉死一千杯。	许彬	经李翰林庐山屏风叠所居	放江深济叠寒谁醉	五言律诗
岂易投居止，庐山得此峰。主人曾已许，仙客偶相逢。顾己恩难答，穷经业未慵。还能励童仆，稍更补杉松。	许彬	酬简寂熊尊师以赵员外庐山	岂庐主仙顾穷还稍	五言律诗
生平酌与吟，谁是见君心。上国一归去，沧波闲至今。钟繁秋寺远，岸阔晚涛深。疏放长如此，何人更得寻。	许彬	寄怀孙处士	生谁上沧钟岸疏何	五言律诗
此身西复东，何计此相逢。梦尽吴越水，恨深湘汉钟。积云开去路，曙雪叠前峰。谁即知非旧，怜君忽见容。	许彬	汉南怀友人	此何梦恨积曙谁怜	五言律诗
名高不俟召，操赋献君门。偶屈应缘数，他人尽为冤。新春城外路，旧隐水边村。归去无劳久，知音待更论。	许彬	送人下第归江州	名操偶他新旧归知	五言律诗
南游何所为，一箧又空归。守道安清世，无心换白衣。深溪猿共暮，绝顶客来稀。早晚还相见，论诗更及微。	许彬	送苏处士归西山	南一守无深绝早论	五言律诗
旧山来复去，不与世人论。得道书留箧，忘机酒满尊。溪轩松偃坐，石室水临门。应有频相访，相看坐到昏。	许彬	送李处士归山	旧不得忘溪石应相	五言律诗
君家沧海外，一别见何因。风土难知教，程途自致贫。浸天波色晚，横吹鸟行春。明发千樯下，应为更远人。	许彬	送新罗客归	君一风程浸横明应	五言律诗
离心醉岂欢，把酒强相宽。世路须求达，还家亦未安。旅程愁算远，江月坐吟残。莫羡扁舟兴，功成去不难。	崔涂	秋夕送友人归吴	离把世还旅江莫功	五言律诗
孤云无定踪，忽到又相逢。说尽天涯事，听残上国钟。问人寻寺僻，乞食过街慵。忆到曾栖处，开门对数峰。	崔涂	长安逢江南僧	孤忽说听问乞忆开	五言律诗
平尽不平处，尚嫌功未深。应难将世路，便得称师心。高鸟下残照，白烟生远林。更闻清磬发，聊喜缓尘襟。	崔涂	晚次修路僧	平尚应便高白更聊	五言律诗
我泛潇湘浦，君行指塞云。两乡天外隔，一径渡头分。雨暗江花老，笳愁陇月曛。不堪来去雁，迢递思离群。	崔涂	湖外送友人游边	我君两一雨笳不迢	五言律诗
愤激计潜成，临危岂顾生。秪空持一笏，便欲碎长鲸。国已酬徽烈，家犹耸义声。不知青史上，谁可计功名。	崔涂	读段太尉碑	愤临秪便国家不谁	五言律诗
秋风吹故城，城下独吟行。高树鸟已息，古原人尚耕。流年川暗度，往事月空明。不复叹岐路，马前尘夜生。	崔涂	夕次洛阳道中	秋城高古流往不马	五言律诗
把君诗一吟，万里见君心。华发新知少，沧洲旧隐深。潮冲虚阁上，山入暮窗沉。忆宿高斋夜，庭枝识海禽。	崔涂	读方干诗因怀别业	把万华沧潮山忆庭	五言律诗
四十年高梦，生涯指一丘。无人同久住，有鹤对冥修。草杂芝田出，泉和石髓流。更嫌庭树老，疑是世间秋。	崔涂	题嵩阳隐者	四生无有草泉更疑	五言律诗
何必问蓍龟，行藏自可期。但逢公道日，即是命通时。乐善知无厌，操心幸不欺。岂能花下泪，长似去年垂。	崔涂	友人问卜见招	何行但即乐操岂长	五言律诗
木落曙江晴，寒郊极望平。孤舟三楚去，万里独吟行。鸟占横查立，人当故里耕。十年来复去，不觉二毛生。	崔涂	江行晚望	木寒孤万鸟人十不	五言律诗
怀君非一夕，此夕倍堪悲。华发犹漂泊，沧洲又别离。冷禽栖不定，衰叶堕无时。况值干戈隔，相逢未可期。	崔涂	秋夕与友人话别	怀此华沧冷衰况相	五言律诗
因君话故国，此夕倍依依。旧业临秋水，何人在钓矶。浮名如纵得，沧海亦终归。却是风尘里，如何便息机。	崔涂	与友人同怀江南别业	因此旧何浮沧却如	五言律诗
朝吟复暮吟，只此望知音。举世轻孤立，何人念苦心。他乡无旧识，落日羡归禽。况住寒江上，渔家似故林。	崔涂	苦吟	朝只举何他落况渔	五言律诗
荒斋原上掩，不出动经旬。忽觉草木变，始知天地春。方期五字达，未厌一箪贫。丽句劳相勉，余非乐钓纶。	崔涂	春日郊居酬友人见贻	荒不忽始方未丽余	五言律诗
承家望一名，几欲问君平。自小非无志，何年即有成。岂能长失路，争忍学归耕。不拟逢昭代，悠悠过此生。	崔涂	问卜	承几自何岂争不悠	五言律诗
天涯憔悴身，一望一沾巾。在处有芳草，满城无故人。怀才皆得路，失计自伤春。清镜不能照，鬓毛愁更新。	崔涂	蜀城春	天一在满怀失清鬓	五言律诗
物外与谁期，人间又别离。四方多事日，高岳独游时。猿狖潇湘树，烟波屈宋祠。无因陪此去，空惜鬓将衰。	崔涂	送道士于千龄游南岳	物人四高猿烟无空	五言律诗
欲怆峨嵋别，中宵寝不能。听残池上雨，吟尽枕前灯。失计方期隐，修心未到僧。云门一万里，应笑又担簦。	崔涂	入蜀赴举秋夜与先生话别	欲中听吟失修云应	五言律诗
故里花应尽，江楼梦尚残。半生吟欲过，一命达何难。特立珪无玷，相思草有兰。二年春怅望，不似在长安。	崔涂	春晚怀进士韦澹	故江半一特相二不	五言律诗
干时虽苦节，趋世且无机。及觉知音少，翻疑所业非。青云如不到，白首亦难归。所以沧江上，年年别钓矶。	崔涂	言怀	干趋及翻青白所年	五言律诗
常时岂不别，此别异常情。南国初闻雁，中原未息兵。暗蛩侵语歇，疏磬入吟清。曾听无生说，辞师话此行。	崔涂	秋夜兴上人别	常此南中暗疏曾辞	五言律诗
身世两相惜，秋云每独兴。难将尘界事，话向雪山僧。力善知谁许，归耕又未能。此怀平不得，挑尽草堂灯。	崔涂	秋宿天彭僧舍	身秋难话力归此挑	五言律诗
哀猿听未休，禅景夜方幽。暂得同僧静，那能免客愁。影摇云外树，声袅月中秋。曾向巴江宿，当时泪亦流。	崔涂	秋夜僧舍闻猿	哀禅暂那影声曾当	五言律诗
以色静胡尘，名还异众嫔。免劳征战力，无愧绮罗身。骨竟埋青冢，魂应怨画人。不堪逢旧宅，寥落对江滨。	崔涂	过昭君故宅	以名免无骨魂不寥	五言律诗
三十世皇都，萧条是霸图。片墙看破尽，遗迹渐应无。野径通荒苑，高槐映远衢。独吟人不问，清冷自呜呜。	崔涂	过洛阳故城	三萧片遗野高独清	五言律诗
章句积微功，星霜二十空。僻应如我少，吟喜得君同。月上僧归后，诗成客梦中。更闻栖鹤警，清露滴青松。	崔涂	秋夕与友人同会	章星僻吟月诗更清	五言律诗
故国望不见，愁襟难暂开。春潮映杨柳，细雨入楼台。静少人同到，晴逢雁正来。长安远于日，搔首独徘徊。	崔涂	春日登吴门	故愁春细静晴长搔	五言律诗
兰杜晓香薄，汀洲夕露繁。并闻燕塞雁，独立楚人村。雾散孤城上，滩回曙枕喧。不堪逢贾傅，还欲吊湘沅。	崔涂	湘中秋怀迁客	兰汀并独雾滩不还	五言律诗
一日又将暮，一年看即残。病知新事少，老别旧交难。山尽路犹险，雨余春却寒。那堪试回首，烽火是长安。	崔涂	南山旅舍与故人别	一一病老山雨那烽	五言律诗
与世渐无缘，身心独了然。讲销林下日，腊长定中年。磬绝朝斋后，香焚古寺前。非因送小朗，不到虎溪边。	崔涂	东林愿禅师院	与身讲腊磬香非不	五言律诗
几行归去尽，片影独何之。暮雨相呼失，寒塘独下迟。渚云低暗度，关月冷遥随。未必逢矰缴，孤飞自可疑。	崔涂	孤雁二	几片暮寒渚关未孤	五言律诗
怀师不可攀，师往杳冥间。林下谁闻法，尘中只见山。终年人不到，尽日鸟空还。曾听无生说，应怜独未还。	崔涂	寄青城山颢禅师	怀师林尘终尽曾应	五言律诗
微灯照寂寥，此夕正迢迢。丹桂得已晚，故山归尚遥。虫声移暗壁，月色动寒条。此去如真隐，期君试一瓢。	崔涂	秋夕与王处士话别	微此丹故虫月此期	五言律诗
久客厌岐路，出门吟且悲。平生未到处，落日独行时。芳草不长绿，故人无重期。那堪更南渡，乡国已天涯。	崔涂	秋日犍为道中	久出平落芳故那乡	五言律诗
坐彻秦城夏，行登越客船。去留那有着，语默不离禅。叶拥临关路，霞明近海天。更寻同社侣，应得虎溪边。	崔涂	送僧归江东	坐行去语叶霞更应	五言律诗
孤吟望至公，已老半生中。不有同人达，兼疑此道穷。只应才自薄，岂是命难通。尚激抟溟势，期君借北风。	崔涂	喜友人及第	孤已不兼只岂尚期	五言律诗
忽忆曾栖处，千峰近沃州。别来秦树老，归去海门秋。汲带寒汀月，禅邻贾客舟。遥思清兴惬，不厌石林幽。	崔涂	送僧归天竺	忽千别归汲禅遥不	五言律诗
烟老石矶平，袁郎夜泛情。数吟人不遇，千古月空明。人事年年别，春潮日日生。无因逢谢尚，风物自凄清。	崔涂	牛渚夜泊	烟袁数千人春无风	五言律诗
渚田芳草遍，共忆故山春。独往沧洲暮，相看白发新。定过林下寺，应见社中人。只恐东归后，难将鸥鸟亲。	崔涂	送友人归江南	渚共独相定应只难	五言律诗
陶令昔居此，弄琴遗世荣。田园三亩绿，轩冕一铢轻。衰柳自无主，白云犹可耕。不随陵谷变，应只有高名。	崔涂	过陶征君隐居	陶弄田轩衰白不应	五言律诗
汀洲一夜泊，久客半连樯。尽说逢秋色，多同忆故乡。孤冈生晚烧，独树隐回塘。欲问东归路，遥知隔渺茫。	崔涂	江上旅泊	汀久尽多孤独欲遥	五言律诗
长安名利路，役役古田今。征骑少闲日，绿杨无旧阴。水侵秦甸阔，草接汉陵深。紫阁曾过处，依稀白鸟沉。	崔涂	灞上	长役征绿水草紫依	五言律诗
中朝轩冕内，久绝宁家亲。白社同孤立，青云独并伸。致君期折槛，举职在埋轮。须信尧庭草，犹能指佞人。	崔涂	寄舅	中久白青致举须犹	五言律诗
闻钟独不斋，何事更关怀。静少人过院，闲从草上堦。生台无鸟下，石路有云埋。为忆禅中旧，时犹梦百崖。	崔涂	赠休粮僧	闻何静闲生石为时	五言律诗
绝岛跨危栏，登临到此难。夕阳高鸟过，疏雨一钟残。骇浪摇空阔，灵山厌渺漫。那堪更回首，乡树隔云端。	崔涂	题绝岛山寺	绝登夕疏骇灵那乡	五言律诗
汉皇轻万乘，方士说三丹。不得修心要，翻知出世难。茂陵春竟绿，金掌曙空寒。何似先生去，翩翩逐彩鸾。	崔涂	读侯道华真人传	汉方不翻茂金何翩	五言律诗
迟迟傍晓阴，昨夜色犹深。毕竟终须落，堪悲古与今。明年何处见，尽日此时心。蜂蝶无情极，残香更不寻。	崔涂	残花	迟昨毕堪明尽蜂残	五言律诗
青青伊涧松，移植在莲宫。藓色前朝雨，秋声半夜风。长闲应未得，暂赏亦难同。不及禅栖者，相看老此中。	崔涂	题兴善寺隋松院与人期不至	青移藓秋长暂不相	五言律诗
年年南涧滨，力尽志犹存。雨雪朝耕苦，桑麻岁计贫。战添丁壮役，老忆太平春。见说经荒后，田园半属人。	崔涂	南涧耕叟	年力雨桑战老见田	五言律诗
杜门朝复夕，岂是解谋身。梦不离泉石，林唯称隐沦。渐谙浮世事，转忆故山春。南国水风暖，又应生白苹。	崔涂	春日闲居忆江南旧业	杜岂梦林渐转南又	五言律诗
谗胜祸难防，沉冤信可伤。本图安楚国，不是怨怀王。庙古碑无字，洲晴蕙有香。独醒人尚笑，谁与奠椒浆。	崔涂	屈原庙	谗沉本不庙洲独谁	五言律诗
一磴出林端，千峰次第看。长闲如未遂，暂到亦应难。谷树云埋老，僧窗瀑影寒。自嫌心不达，向此梦长安。	崔涂	宿庐山绝顶山舍	一千长暂谷僧自向	五言律诗
一径入千岑，幽人许重寻。不逢秦世乱，未觉武陵深。石转生寒色，云归带夕阴。却愁危坐久，看尽暝栖禽。	崔涂	王逸人隐居	一幽不未石云却看	五言律诗
风紧日凄凄，乡心向此迷。水分平楚阔，山接故关低。客路缘烽火，人家厌鼓鼙。那堪独驰马，江树穆陵西。	崔涂	申州道中	风乡水山客人那江	五言律诗
旅泛本无定，相逢那可期。空怀白阁夜，未荅碧云诗。暮雨潮生早，春寒雁到迟。所思今不见，乡国正天涯。	崔涂	江上怀翠微寺空上人	旅相空未暮春所乡	五言律诗
步步入林中，山穷意未穷。偏逢僧话久，转与鹤栖同。烛焰风销尽，兰条露湿空。又须从此别，江上正秋鸿。	崔涂	秋宿鹤林寺	步山偏转烛兰又江	五言律诗
长为乡思侵，望极即沾襟。不是前山色，能伤愁客心。平芜连海尽，独树隐云深。况复斜阳外，分明有去禽。	崔涂	远望	长望不能平独况分	五言律诗
看看秋色晚，又是出门时。白发生非早，青云去自迟。梦唯怀上国，迹不到他岐。以此坚吾道，还无愧已知。	崔涂	秋晚书怀	看又白青梦迹以还	五言律诗
幽植众宁知，芬芳只暗持。自无君子佩，未是国香衰。白露沾长草，春风到每迟。不如当路草，芬馥欲何为。	崔涂	幽兰	幽芬自未白春不芬	五言律诗
迢遰三巴路，羇危万里身。乱山残雪夜，孤烛异乡春。渐与骨肉远，转于童仆亲。那堪正漂泊，明日岁华新。	崔涂	巴山道中除夜书怀	迢羇乱孤渐转那明	五言律诗
北陆候才变，南枝花已开。无人同怅望，把酒独裴回。冻白雪为伴，寒香风是媒。何因逢越使，肠断谪仙才。	韩偓	早玩雪梅有怀亲属	北南无把冻寒何肠	五言律诗
旅寓在江郊，秋风正寂寥。紫泥虚宠奖，白发已渔樵。事往凄凉在，时危志气销。若为将朽质，犹拟杖于朝。	韩偓	乙丑岁九月在萧滩镇驻泊两	旅秋紫白事时若犹	五言律诗
守道得途迟，中兼遇乱离。刚肠成绕指，玄发转垂丝。客路少安处，病床无稳时。弟兄消息绝，独敛向隅眉。	韩偓	向隅	守中刚玄客病弟独	五言律诗
社后重阳近，云天澹薄间。目随棋客静，心共睡僧闲。归鸟城衔日，残虹雨在山。寂寥思晤语，何夕款柴关。	韩偓	社后	社云目心归残寂何	五言律诗
息虑狎群鸥，行藏合自由。春寒宜酒病，夜雨入乡愁。道向危时见，官因乱世休。外人相待浅，独说济川舟。	韩偓	息虑	息行春夜道官外独	五言律诗
晓景山河爽，闲居巷陌清。已能消滞念，兼得散余酲。汲水人初起，回灯燕暂惊。放怀殊未足，圆隙已尘生。	韩偓	晨兴	晓闲已兼汲回放圆	五言律诗
行乐江郊外，追凉山寺中。静阴生晚绿，寂虑延清风。运塞地维窄，气苏天宇空。何人识幽抱，目送冥冥鸿。	韩偓	山院避暑	行追静寂运气何目	五言律诗
景寂有玄味，韵高无俗情。他山冰雪解，此水波澜生。影重验花密，滴稀知酒清。忙人常扰扰，安得心和平。	韩偓	闲兴	景韵他此影滴忙安	五言律诗
暑雨洒和气，香风吹日华。瞬龙惊汗漫，翥凤綷云霞。悬圃珠为树，天池玉作砂。丹霄能几级，何必待乘槎。	韩偓	漫作二首一	暑香瞬翥悬天丹何	五言律诗
黍谷纯阳入，鸾霄瑞彩生。岳灵分正气，仙卫借神兵。污俗迎风变，虚怀遇物倾。千钧将一羽，轻重在平衡。	韩偓	漫作二首二	黍鸾岳仙污虚千轻	五言律诗
深将宠辱齐，往往亦凄凄。白日知丹抱，青云有旧蹊。嗜咸凌鲁济，恶洁助泾泥。风雨今如晦，堪怜报晓鸡。	韩偓	凄凄	深往白青嗜恶风堪	五言律诗
阳光不照临，积阴生此类。非无惜死心，奈有灭明意。妆穿粉焰焦，翅扑兰膏沸。为尔一伤嗟，自弃非天弃。	韩偓	火蛾	阳积非奈妆翅为自	五言律诗
春风狂似虎，春浪白于鹅。柳密藏烟易，松长见日多。石崖采芝叟，乡俗摘茶歌。道在无伊郁，天将奈尔何。	韩偓	信笔	春春柳松石乡道天	五言律诗
幽独起侵晨，山莺啼更早。门巷掩萧条，落花满芳草。烟和魂共远，春与人同老。默默又依依，凄然此怀抱。	韩偓	幽独	幽山门落烟春默凄	五言律诗
苦吟看坠叶，寥落共天涯。壮岁空为客，初寒更忆家。雨墙经月藓，山菊向阳花。因味碧云句，伤哉后会赊。	韩偓	寄京城亲友二首一	苦寥壮初雨山因伤	五言律诗
相思凡几日，日欲咏离衿。直得吟成病，终难状此心。解衣悲缓带，搔首闷遗簪。西岭斜阳外，潜疑是故林。	韩偓	寄京城亲友二首二	相日直终解搔西潜	五言律诗
野寺看红叶，县城闻捣衣。自怜痴病苦，犹共赏心违。高阁正临夜，前山应落晖。离情在烟鸟，遥入故关飞。	韩偓	野寺	野县自犹高前离遥	五言律诗
八月初长夜，千山第一程。款颜唯有梦，怨泣却无声。祖席诸宾散，空郊匹马行。自怜非达识，局促为浮名。	韩偓	离家	八千款怨祖空自局	五言律诗
何处一屏风，分明怀素踪。虽多尘色染，犹见墨痕浓。怪石奔秋涧，寒藤挂古松。若教临水畔，字字恐成龙。	韩偓	草书屏风	何分虽犹怪寒若字	五言律诗
景色方妍媚，寻真出近郊。宝香炉上𦶟，金磬佛前敲。蔓草棱山径，晴云拂树梢。支公禅寂处，时有鹤来巢。	韩偓	永明禅师房	景寻宝金蔓晴支时	五言律诗
暑气檐前过，蝉声树杪交。待潮生浦口，看雨过山坳。才见兰舟动，仍闻桂檝敲。窣云朱槛好，终睹凤来巢。	韩偓	登楼有题	暑蝉待看才仍窣终	五言律诗
仗剑夜巡城，衣襟满霜霰。贼火遍郊坰，飞焰侵星汉。积雪似空江，长林如断岸。独凭女墙头，思家起长叹。	韩偓	乾宁三年丙辰在奉天重围作	仗衣贼飞积长独思	五言律诗
青桐承雨声，声声何重叠。疏滴下高枝，次打敧低叶。鸟湿更梳翎，人愁方拄颊。独自上西楼，风襟寒踮踮。	韩偓	雨中	青声疏次鸟人独风	五言律诗
刺绣非无暇，幽窗自鲜欢。手香江橘嫩，齿软越梅酸。密约临行怯，私书欲报难。无凭谙鹊语，犹得暂心宽。	韩偓	幽窗	刺幽手齿密私无犹	五言律诗
骄马锦连钱，乘骑是谪仙。和裙穿玉镫，隔袖把金鞭。去带懵腾醉，归成困顿眠。自怜输厩吏，余煖在香鞯。	韩偓	马上见	骄乘和隔去归自余	五言律诗
纷纭隔窗语，重约蹋青期。总得相逢处，无非欲去时。恨深书不尽，宠极意多疑。惆怅桃源路，惟教梦寐知。	韩偓	欲去	纷重总无恨宠惆惟	五言律诗
侍女动妆籢，故故惊人睡。那知本未眠，背面偷垂泪。懒卸凤皇钗，羞入鸳鸯被。时复见残灯，和烟坠金穗。	韩偓	懒卸头	侍故那背懒羞时和	五言律诗
纨扇相敧绿，香囊独立红。浸淫因重露，狂暴是秋风。逸调无人唱，秋塘每夜空。何繇见周昉，移入画屏中。	韩偓	荷花	纨香浸狂逸秋何移	五言律诗
见时浓日午，别处暮钟残。景色疑春尽，襟怀似酒阑。两情含眷恋，一饷致辛酸。夜静长廊下，难寻屐齿看。	韩偓	荐福寺讲筵偶见又别	见别景襟两一夜难	五言律诗
秋雨五更头，桐竹鸣骚屑。却似残春间，断送花时节。空楼雁一声，远屏灯半灭。绣被拥娇寒，眉山正愁绝。	韩偓	五更	秋桐却断空远绣眉	五言律诗
睡髻休频拢，春眉忍更长。整钗栀子重，泛酒菊花香。绣叠昏金色，罗揉损砑光。有时闲弄笔，亦画两鸳鸯。	韩偓	信笔	睡春整泛绣罗有亦	五言律诗
甚感殷勤意，其如阻碍何。隔帘窥绿齿，映柱送横波。老大逢知少，襟怀暗喜多。因倾一尊酒，聊以慰蹉跎。	韩偓	个侬	甚其隔映老襟因聊	五言律诗
岳寺清秋霁，宸游永日闲。霓旌森物外，凤吹落人间。玉漱穿城水，屏开对阙山。皆知圣情悦，丽藻洒芳兰。	吴融	奉和御制	岳宸霓凤玉屏皆丽	五言律诗
片水耸层桥，祥烟霭庆霄。昼花铺广宴，晴电闪飞桡。浪叠摇仙仗，风微定彩标。都人同盛观，不觉在行朝。	吴融	和集贤相公西溪侍宴观竞渡	片祥昼晴浪风都不	五言律诗
岁久无泉引，春来仰雨流。萍枯黏朽槛，沙浅露沉舟。照影人何在，持竿客寄游。翛然兴废外，回首谢眠鸥。	吴融	题豪家故池	岁春萍沙照持翛回	五言律诗
春候侵残腊，江芜绿已齐。风高莺啭涩，雨密雁飞低。向日心须在，归朝路欲迷。近闻惊御火，犹及灞陵西。	吴融	渚宫立春书怀	春江风雨向归近犹	五言律诗
山禽连夜叫，兼雨未尝休。尽道思归乐，应多离别愁。我家方旅食，故国在沧洲。闻此不能寐，青灯茆屋幽。	吴融	雨后闻思归乐二首一	山兼尽应我故闻青	五言律诗
一夜鸟飞鸣，关关彻五更。似因归路隔，长使别魂惊。未省愁雨暗，就中伤月明。须知越吟客，欹枕不胜情。	吴融	雨后闻思归乐二首二	一关似长未就须欹	五言律诗
休公何处在，知我宦情无。已似冯唐老，方知武子愚。一身仍更病，双阙又须趋。若得重相见，冥心学半铢。	吴融	寄贯休	休知已方一双若冥	五言律诗
漠漠澹云烟，秋归泽国天。风高还促燕，雨细未妨蝉。静引荒城望，凉惊旅枕眠。更堪憔悴里，欲泛洞庭船。	吴融	秋日渚宫即事	漠秋风雨静凉更欲	五言律诗
一室四无邻，荒郊接古津。幽闲消俗态，摇落露家贫。绝迹思浮海，修书懒寄秦。东西不复问，翻笑泣岐人。	吴融	荆州寓居书怀	一荒幽摇绝修东翻	五言律诗
树远天疑尽，江奔地欲随。孤帆落何处，残日更新离。客是凄凉本，情为系滞枝。寸肠无计免，应只楚猿知。	吴融	松江晚泊	树江孤残客情寸应	五言律诗
危槛等飞樯，闲追晚际凉。青林上雨色，白鸟破溪光。目以高须极，心因静更伤。唯公旧相许，早晚侍长杨。	吴融	湖州溪楼书献郑员外	危闲青白目心唯早	五言律诗
微雨过菰苇，野居生早凉。襟期渐萧洒，精爽欲飞扬。鱼买罾头活，酒沽船上香。不缘人不用，始道静胜忙。	吴融	秋兴	微野襟精鱼酒不始	五言律诗
片雨过前汀，端居枕簟清。病魔随暑退，诗思傍凉生。别燕殷勤语，残蝉仿佛鸣。古来悲不尽，况我本多情。	吴融	端居	片端病诗别残古况	五言律诗
一棹归何处，苍茫落照昏。无人应失路，有树始知春。湖岸春耕废，江城战鼓喧。儒冠解相悮，学剑尽乘轩。	吴融	途中	一苍无有湖江儒学	五言律诗
寒潮落远汀，暝色入柴扃。漏永沉沉静，灯孤的的清。林风移宿鸟，池雨定流萤。尽夜成愁绝，啼蛩莫近庭。	吴融	西陵夜居	寒暝漏灯林池尽啼	五言律诗
掠水身犹重，偎风力尚微。瓦苔难定立，檐雨忽喧归。未识重溟远，先愁一叶飞。衔泥在他日，两两占春晖。	吴融	燕雏	掠偎瓦檐未先衔两	五言律诗
白发又经秋，端居海上洲。无机因事发，有涕为时流。新酒乘凉压，残碁隔夜收。公车无路入，同拜老闲侯。	吴融	新秋	白端无有新残公同	五言律诗
寺在五峰阴，穿缘一径寻。云藏古殿暗，石护小房深。宿鸟连僧定，寒猿应客吟。上方应见海，月出试登临。	吴融	题越州法华寺	寺穿云石宿寒上月	五言律诗
路岐无乐处，时节倍思家。彩索飏轻吹，黄鹂啼落花。连干驰宝马，历禄鬬香车。行客胜回首，看看春日斜。	吴融	寒食洛阳道	路时彩黄连历行看	五言律诗
重门随地险，一径入天开。华岳眼前尽，黄河脚底来。飞轩何满路，丹陛正求才。独我疏慵质，飘然又此回。	吴融	出潼关	重一华黄飞丹独飘	五言律诗
家住丛台旧，名参绛圃新。醉波疑夺烛，娇态欲沉春。伴雨聊过楚，归云定占秦。桃花正浓暖，争不浪迷人。	吴融	即席	家名醉娇伴归桃争	五言律诗
园密花藏易，楼深月到难。酒虚留客尽，灯暗远更残。麝想眉间印，鸦知顶上盘。文王之囿小，莫惜借人看。	吴融	出迟	园楼酒灯麝鸦文莫	五言律诗
沧溟分故国，渺渺泛杯归。天尽终期到，人生此别稀。无风亦骇浪，未午已斜晖。系帛何须雁，金乌日日飞。	吴融	送僧归日本国	沧渺天人无未系金	五言律诗
万里指吴山，高秋杖锡还。别来双阙老，归去片云闲。师在有无外，我婴尘土间。居然本相别，不要惨离颜。	吴融	送僧归破山寺	万高别归师我居不	五言律诗
月上簟如水，轩高帘在钩。竹声寒不夏，蛩思静先秋。偶得清宵兴，方知白日愁。所思何处远，斜汉欲低流。	吴融	夏夜有寄	月轩竹蛩偶方所斜	五言律诗
鸾镜长侵夜，鸳衾不识寒。羞多转面语，妒极定睛看。金市旧居近，钿车新造宽。春期莫相悮，一日百花残。	吴融	春词	鸾鸳羞妒金钿春一	五言律诗
亭上风犹急，桥边月已斜。柳寒难吐絮，浪浊不成花。岐路春三月，园林海一涯。萧然正无寐，夜橹莫咿哑。	吴融	汴上晚泊	亭桥柳浪岐园萧夜	五言律诗
战鼙鸣未已，瓶屦抵何乡。偶别尘中易，贪归物外忙。后蝉抛鄠杜，先雁下潇湘。不得从师去，殷勤谢草堂。	吴融	送僧南游	战瓶偶贪后先不殷	五言律诗
恨极同填海，情长抵导江。丁香从小结，莲子彻枝双。整髻花当槛，吹灯月在窗。秦台非久计，早晚降霓幢。	吴融	戏	恨情丁莲整吹秦早	五言律诗
苦贫皆共雪，吾子岂同悲。永日应无食，经宵必有诗。渚宫寒过节，华省试临期。努力图西去，休将冻馁辞。	吴融	雪中寄虑延让秀才	苦吾永经渚华努休	五言律诗
岁暮长安客，相逢酒一杯。眼前闲事静，心里故山来。池影含新草，林芳动早梅。如何不归去，霜鬓共风埃。	吴融	长安逢故人	岁相眼心池林如霜	五言律诗
旅夕那禁雨，梅天已思秋。未明孤枕倦，相吊一灯愁。有恋惭沧海，无机奈白头。何人得浓睡，溪上钓鱼舟。	吴融	雨夜	旅梅未相有无何溪	五言律诗
僧中难得静，静得是吾师。到阙不求紫，归山秪爱诗。临风翘雪足，向日剃霜髭。自叹眠漳久，双林动所思。	吴融	寄尚颜师	僧静到归临向自双	五言律诗
天青织未遍，风急舞难成。粉重低飞蝶，黄沉不语莺。自随春霭乱，还放夕阳明。惆怅池塘上，荷珠点点倾。	吴融	微雨	天风粉黄自还惆荷	五言律诗
紫殿久沾恩，东归过海门。浮荣知是梦，轻别肯销魂。明发先晨鸟，寒栖入暝猿。蕺山如重到，应老旧云根。	吴融	送广利大师东归	紫东浮轻明寒蕺应	五言律诗
昨夜星辰动，仙郎近汉关。玳筵吟雪罢，锦帐押春还。已到青云上，应栖绛圃间。临卭有词赋，一为奏天颜。	吴融	关东献兵部刘员外	昨仙玳锦已应临一	五言律诗
寒流万派碧，南渡见烟光。人向隋宫近，山盘楚塞长。有村皆绿暗，无径不红芳。已带伤春病，如何更异乡。	吴融	途次淮口	寒南人山有无已如	五言律诗
自与莺为地，不教花作媒。细应和雨断，轻秪爱风裁。好拂锦步障，莫遮铜雀台。灞陵千万树，日暮别离回。	吴融	咏柳	自不细轻好莫灞日	五言律诗
泽春关路迥，暮雨细霏霏。带雾昏河浪，和尘重客衣。望中迷去骑，愁里乱斜晖。惆怅家山远，溟蒙湿翠微。	吴融	武牢关遇雨	泽暮带和望愁惆溟	五言律诗
固教梅忍落，休与杏藏娇。已过冬疑剩，将来暖未饶。玉堦残雪在，罗荐暗魂销。莫问王孙事，烟芜正寂寥。	吴融	春寒	固休已将玉罗莫烟	五言律诗
天边月初落，马上梦犹残。关树苍苍晓，玉阶澹澹寒。宦游终自苦，身世静堪观。争似山中隐，和云枕碧湍。	吴融	早发潼关	天马关玉宦身争和	五言律诗
昨来非有意，今去亦无心。阙下抛新院，江南指旧林。瓶添新涧绿，笠卸晚峰阴。八字如相许，终辞尺组寻。	吴融	送策上人	昨今阙江瓶笠八终	五言律诗
大华积秋雪，禁闱生夜寒。砚冰忧诏急，灯烬惜更残。正遂攀稽愿，翻追访戴欢。更为三日约，高兴未将阑。	吴融	和诸学士秋夕禁直偶雪	大禁砚灯正翻更高	五言律诗
两两自依依，南园烟露微。住时须并住，飞处要交飞。草浅忧惊吹，花残惜晚晖。长交撷芳女，夜梦远人归。	吴融	蛱蝶	两南住飞草花长夜	五言律诗
日落野原秀，雨余云物闲。清时正愁绝，高处正跻攀。京洛遥天外，江河战鼓间。孤怀欲谁寄，应望塞鸿还。	吴融	登途怀友人	日雨清高京江孤应	五言律诗
夏在先催过，秋赊已被迎。自应人不会，莫道物无情。木叶纵未落，鬓丝还易生。西风正相乱，休上夕阳城。	吴融	闻蝉	夏秋自莫木鬓西休	五言律诗
衰柳迷隋苑，衡门啼暮鸦。茅厨烟不动，书牖日空斜。悔下东山石，贫于南阮家。沉忧损神虑，萱草自开花。	陆翱	闲居即事	衰衡茅书悔贫沉萱	五言律诗
殷勤赵公子，良夜竟相留。朗月生东海，仙娥在北楼。酒阑珠露滴，歌迥石城秋。本为愁人设，愁人到晓愁。	陆翱	赵氏北楼	殷良朗仙酒歌本愁	五言律诗
深岩贫复病，榜到见君名。贫病浑如失，山川顿觉清。一春新酒兴，四海旧诗声。日使能吟者，西来步步轻。	李昭象	喜杜荀鹤及第	深榜贫山一四日西	五言律诗
还如费冠卿，向此振高名。肯羡鱼须美，长夸鹤氅轻。理琴寒指倦，试药黑髭生。时泰难云卧，随看急诏行。	李昭象	赴举出山留寄山居郑参军	还向肯长理试时随	五言律诗
非惟消旱暑，且喜救生民。天地如蒸湿，园林似却春。洗风清枕簟，换夜失埃尘。又作丰年望，田夫笑向人。	王驾	夏雨	非且天园洗换又田	五言律诗
非不欲前去，此情非自由。星辰照何处，风雨送凉秋。寒锁空江梦，声随黄叶愁。萧萧犹未已，早晚去苹洲。	戴司颜	江上雨	非此星风寒声萧早	五言律诗
空迹昼苍茫，沙腥古战场。逢春多霰雪，生计在牛羊。冷角吹乡泪，干榆落梦床。从来山水客，谁谓到渔阳。	戴司颜	塞上	空沙逢生冷干从谁	五言律诗
南陌生岐穗，农家乐事多。塍畦交茂绿，苗实际清和。日布玲珑影，风翻浩荡波。来牟知帝力，含哺有衢歌。	汪极	奉试麦垄多秀色	南农塍苗日风来含	五言律诗
早被婵娟误，欲妆临镜慵。承恩不在貌，教妾若为容。风暖鸟声碎，日高花影重。年年越溪女，相忆采芙蓉。	周朴	春宫怨	早欲承教风日年相	五言律诗
寂寂白云门，寻真不遇真。祗应松上鹤，便是洞中人。药圃花香异，沙泉鹿迹新。题诗留姓字，他日此相亲。	杜荀鹤	访道者不遇	寂寻祗便药沙题他	五言律诗
君到姑苏见，人家尽枕河。古宫闲地少，水港小桥多。夜市卖菱藕，春船载绮罗。遥知未眠月，乡思在渔歌。	杜荀鹤	送人游吴	君人古水夜春遥乡	五言律诗
麻川清见底，似入武陵溪。两岸山相向，三春鸟乱啼。酒旗和柳动，僧屋与云齐。即此吾乡路，怀君梦不迷。	杜荀鹤	送陈昈归麻川	麻似两三酒僧即怀	五言律诗
病眼看春榜，文场公道开。朋人登第尽，白发出山来。处世曾无过，惟天合是媒。长安不觉远，期遂一名回。	杜荀鹤	出山	病文朋白处惟长期	五言律诗
到处有同人，多为赋与文。诗中难得友，湖畔喜逢君。冻把城根雪，风开岳面云。苦吟吟不足，争忍话离群。	杜荀鹤	浙中逢诗友	到多诗湖冻风苦争	五言律诗
去越从吴过，吴疆与越连。有园多种橘，无水不生莲。夜市桥边火，春风寺外船。此中偏重客，君去必经年。	杜荀鹤	送友游吴越	去吴有无夜春此君	五言律诗
自小即南北，未如今日离。封疆初尽处，人使却回时。开口有所忌，此心无以为。行行复垂泪，不称是男儿。	杜荀鹤	出常山界使回有寄	自未封人开此行不	五言律诗
人生当贵盛，修德可延之。不虑有今日，争教无破时。藓斑题字壁，花发带巢枝。何况蒿原上，荒坟与折碑。	杜荀鹤	经废宅	人修不争藓花何荒	五言律诗
一到天台寺，高低景旋生。共僧岩上坐，见客海边行。野色人耕破，山根浪打鸣。忙时向闲处，不觉有闲情。	杜荀鹤	登天台寺	一高共见野山忙不	五言律诗
马上览春色，丈夫惭泪垂。一生看却老，五字未逢知。酒力不能久，愁根无可医。明年到今日，公道与谁期。	杜荀鹤	途中春	马丈一五酒愁明公	五言律诗
求名日苦辛，日望日荣亲。落叶山中路，秋霖马上人。晨昏知汝道，诗酒卫吾身。自笑抛麋鹿，长安拟醉春。	杜荀鹤	入关历阳道中却寄舍弟	求日落秋晨诗自长	五言律诗
贤宰宰斯邑，政闻闾里间。都缘民讼少，长觉吏徒闲。帆落樽前浦，钟鸣枕上山。回舟却惆怅，数宿钓鱼湾。	杜荀鹤	赠欧阳明府	贤政都长帆钟回数	五言律诗
不计禅兼律，终须入悟门。解空非有自，所得是无言。眼豁浮生梦，心澄大道源。今来习师者，多鏁教中猿。	杜荀鹤	赠临上人	不终解所眼心今多	五言律诗
师爱无尘地，江心岛上居。接船求化惯，登陆赴斋疏。载士春栽树，抛生日𫗪鱼。入云萧帝寺，毕竟欲何如。	杜荀鹤	题战岛僧居	师江接登载抛入毕	五言律诗
朝别使君门，暮投江上村。从来无旧分，临去望何恩。行计自不定，此心谁与论。秋猿叫寒月，祗欲断人魂。	杜荀鹤	别衡州牧	朝暮从临行此秋祗	五言律诗
满酌劝君酒，劝君君莫辞。能禁几度别，即到白头时。晚岫无云蔽，春帆有燕随。男儿两行泪，不欲等闲垂。	杜荀鹤	送人游江南	满劝能即晚春男不	五言律诗
步步入山门，仙家鸟径分。渔樵不到处，麋鹿自成群。石面迸出水，松头穿破云。道人星月下，相次礼茅君。	许浑	游茅山	步仙渔麋石松道相	五言律诗
冰齿味瑶轴，祗应神鬼知。坐当群静后，吟到月沉时。雪峡猿声健，风柽鹤立危。篇篇一字字，谁复更言诗。	杜荀鹤	读友人诗卷	冰祗坐吟雪风篇谁	五言律诗
三族不当路，长年犹布衣。苦吟天与性，直道世将非。雁夜愁痴坐，渔乡老忆归。为儒皆可立，自是拙时机。	杜荀鹤	寄从叔	三长苦直雁渔为自	五言律诗
如我如君者，不妨身晚成。但从时辈笑，自得古人情。共莫更初志，俱期立后名。男儿且如此，何用叹平生。	杜荀鹤	寄李溥	如不但自共俱男何	五言律诗
无禄奉晨昏，闲居几度春。江湖苦吟士，天地最穷人。书剑同三友，蓬蒿外四邻。相知不相荐，何以自谋身。	杜荀鹤	郊居即事投李给事	无闲江天书蓬相何	五言律诗
别来春又春，相忆喜相亲。与我为同志，如君能几人。何时吟得力，渐老事关身。惟有前溪水，年年濯客尘。	杜荀鹤	寄诗友	别相与如何渐惟年	五言律诗
田翁真快活，婚嫁不离村。州县供输罢，追随鼓笛喧。盘飧同老少，家计共田园。自说身无事，应官有子孙。	杜荀鹤	题田翁家	田婚州追盘家自应	五言律诗
近腊饶风雪，闲房冻坐时。书生教到此，天意转难知。吟苦猿三叫，形枯柏一枝。还应公道在，未忍与山期。	杜荀鹤	长安冬日	近闲书天吟形还未	五言律诗
一雨三秋色，萧条古寺间。无端登水阁，有处似家山。白日生新事，何时得暂闲。将知老僧意，未必恋松关。	杜荀鹤	霁后登唐兴寺水阁	一萧无有白何将未	五言律诗
深山多隙地，无力及耕桑。不是营生拙，都缘觅句忙。破窗风翳烛，穿屋月侵床。吾友应相笑，辛勤道未光。	杜荀鹤	山中寄友人	深无不都破穿吾辛	五言律诗
四海欲行遍，不知终遇谁。用心常合道，出语或伤时。拟作闲人老，惭无识者嗤。如今已无计，祗得苦于诗。	杜荀鹤	自述	四不用出拟惭如祗	五言律诗
江上山头寺，景留吟客船。遍游销一日，重到是何年。沙鸟多翘足，岩僧半露肩。为诗多语涩，喜此得终篇。	杜荀鹤	题江山寺	江景遍重沙岩为喜	五言律诗
秋色上庭枝，愁怀切向谁。青云无势日，华发有狂时。枕上闻风雨，江南系别离。如何吟到此，此道不闻知。	杜荀鹤	秋日旅舍卧病呈所知	秋愁青华枕江如此	五言律诗
山馆坐待晓，夜长吟役神。斜风吹败叶，寒烛照愁人。蕴蓄天然性，浇讹世恶真。男儿出门志，不独为谋身。	杜荀鹤	秋宿山馆	山夜斜寒蕴浇男不	五言律诗
众僧尊夏腊，灵岳遍曾登。度水手中杖，行山溪畔藤。心空默是印，眉白雪为棱。自得巡方道，栖禅老未能。	杜荀鹤	赠老僧	众灵度行心眉自栖	五言律诗
欲住住不得，出门天气秋。惟知偷拭泪，不忍更回头。此日祗愁老，况身方远游。孤寒将五字，何以动诸侯。	杜荀鹤	别舍弟	欲出惟不此况孤何	五言律诗
酒寒无小户，请满酌行杯。若待雪消去，自然春到来。出城人迹少，向暮鸟声哀。未遇应关命，侯门处处开。	杜荀鹤	雪中别诗友	酒请若自出向未侯	五言律诗
一簇楚江山，江山胜此难。觅人来画取，到处得吟看。鹤隐松声尽，鱼沉槛影寒。自知心未了，闲话亦多端。	杜荀鹤	题岳麓寺	一江觅到鹤鱼自闲	五言律诗
长忆在庐岳，免低尘土颜。煮茶窗底水，采药屋头山。是境皆游遍，谁人不羡闲。无何一名系，引出白云间。	杜荀鹤	怀庐岳书斋	长免煮采是谁无引	五言律诗
虽小天然别，难将众木同。侵僧半窗月，向客满襟风。枝拂行苔鹤，声分叫砌虫。如今未堪看，须是雪霜中。	杜荀鹤	题唐兴寺小松	虽难侵向枝声如须	五言律诗
客路行多少，干人无易颜。未成终老计，难致此身闲。月兔走入海，日乌飞出山。流年留不得，半在别离间。	杜荀鹤	与友人话别	客干未难月日流半	五言律诗
自见来如此，未尝离洞门。结茅遮雨雪，采药给晨昏。古树藤缠杀，春泉鹿过浑。悠悠无一事，不似属干坤。	杜荀鹤	赠庐岳隐者	自未结采古春悠不	五言律诗
紫阁白云端，云中有地仙。未归蓬岛上，犹隐国门前。洞口人无迹，花阴鹿自眠。焚香赋诗罢，星月冷遥天。	杜荀鹤	怀紫阁隐者	紫云未犹洞花焚星	五言律诗
鼓角城中寺，师居日得闲。必能行大道，何用在深山。破衲新添线，空门夜不关。心知与眼见，终取到无间。	杜荀鹤	题会上人院	鼓师必何破空心终	五言律诗
得罪非天意，分明谪去身。一心贪谏主，开口不防人。自古有迁客，何朝无直臣。喧然公论在，虽滞楚南春。	杜荀鹤	送黄补阙南迁	得分一开自何喧虽	五言律诗
归捷中华第，登船鬓未丝。直应天上桂，别有海东枝。国界波穷处，乡心日出时。西风送君去，莫虑到家迟。	杜荀鹤	送宾贡登第后归海东	归登直别国乡西莫	五言律诗
白发随梳落，吟怀说向谁。敢辞成事晚，自是出山迟。拟动如浮海，凡言似课诗。终身事知己，此外复何为。	杜荀鹤	近试投所知	白吟敢自拟凡终此	五言律诗
本国兵戈后，难官在此时。远分天子命，深要使君知。但遂生灵愿，当应雨露随。江山胜他郡，闲赋庾楼诗。	杜荀鹤	送友人牧江州	本难远深但当江闲	五言律诗
一饭尚怀感，况攀高桂枝。此恩无报处，故国远归时。祗恐兵戈隔，再趋门馆迟。茅堂拜亲后，特地泪双垂。	杜荀鹤	辞座主侍郎	一况此故祗再茅特	五言律诗
立马不忍上，醉醒天气寒。都缘在门易，直似别家难。世路既如此，客心须自宽。江村亦饥冻，争及问长安。	杜荀鹤	别从叔	立醉都直世客江争	五言律诗
凡游南国者，未有不蹉跎。到海路难尽，挂帆人更多。潮沙分象迹，花洞响蛮歌。纵有投文处，于君能几何。	杜荀鹤	送人南游	凡未到挂潮花纵于	五言律诗
谪宦自麻衣，衔冤至死时。山根三尺墓，人口数联诗。仙桂终无分，皇天似有私。暗松风雨夜，空使老猿悲。	杜荀鹤	经贾岛墓	谪衔山人仙皇暗空	五言律诗
一望一苍然，萧骚起暮天。远山横落日，归鸟度平川。家是去秋别，月当今夕圆。渔翁似相伴，彻晓苇丛边。	杜荀鹤	秋夜晚泊	一萧远归家月渔彻	五言律诗
我受羁栖惯，客情方细知。好看前路事，不比在家时。勉汝言须记，闻人善即师。旅中无废业，时作一篇诗。	杜荀鹤	送舍弟	我客好不勉闻旅时	五言律诗
儒为君子儒，儒道不妨孤。白发多生矣，青山可住乎。徉狂宁是事，巧达又非夫。祗此平生愿，他人肯信无。	杜荀鹤	将归山逢友人	儒儒白青徉巧祗他	五言律诗
凡吊先生者，多伤荆棘间。不知三尺墓，高却九华山。天地有何外，子孙无亦闲。当时若征起，未必得身还。	杜荀鹤	经九华费征君墓	凡多不高天子当未	五言律诗
溪翁居静处，溪鸟入门飞。早起钓鱼去，夜深乘月归。见君无事老，觉我有求非。不说风霜苦，三冬一草衣。	杜荀鹤	溪居叟	溪溪早夜见觉不三	五言律诗
凭君满酌酒，听我醉中吟。客路如天远，侯门似海深。新坟侵古道，白发恋黄金。共有人间事，须怀济物心。	杜荀鹤	与友人对酒吟	凭听客侯新白共须	五言律诗
道了亦未了，言闲今且闲。从来无住处，此去向何山。片石树阴下，斜阳潭影间。请师留偈别，恐不到人寰。	杜荀鹤	送僧	道言从此片斜请恐	五言律诗
忽起地仙兴，飘然出旧山。于身无切事，在世有余闲。日月浮生外，干坤大醉间。故园华表上，谁得见君还。	杜荀鹤	送九华道士游茅山	忽飘于在日干故谁	五言律诗
世乱信难通，乡心日万重。弟兄皆向善，天地合相容。大野阴云重，连城杀气浓。家山白云里，卧得最高峰。	杜荀鹤	寄舍弟	世乡弟天大连家卧	五言律诗
若以名场内，谁无一轴诗。纵饶生白发，岂敢怨明时。知己虽然切，春官未必私。宁教读书眼，不有看花期。	杜荀鹤	下第投所知	若谁纵岂知春宁不	五言律诗
省得前年别，苹洲旅馆中。乱离身不定，彼此信难通。侯国兵虽敛，吾乡业已空。秋来忆君梦，夜夜逐征鸿。	杜荀鹤	寄顾云	省苹乱彼侯吾秋夜	五言律诗
天下为官者，无君一轴诗。数联同我得，当代遇谁知。年齿吟将老，生涯说可悲。何当抛手板，邻隐过危时。	杜荀鹤	赠宣城麋明府	天无数当年生何邻	五言律诗
门前通大道，望远上高台。落日人行尽，穷边信不来。还闻战得胜，未见敕招回。却入机中坐，新愁织不开。	杜荀鹤	望远	门望落穷还未却新	五言律诗
欲露尘中事，其如不易言。家山一离别，草树匝春暄。吹梦风天角，啼愁雪岳猿。伫思心觉满，何以远门轩。	杜荀鹤	冬末投长沙裴侍郎	欲其家草吹啼伫何	五言律诗
倚郭难为宰，非君即有私。惟凭野老口，不立政声碑。苦甚求名日，贫于未选时。溪山竟如此，利得且吟诗。	杜荀鹤	赠秋浦金明府长	倚非惟不苦贫溪利	五言律诗
天有惜花意，恐花开染尘。先教微雪下，始放满城春。且醉登楼客，重期出郭人。因酬郢中律，霜鬓数茎新。	杜荀鹤	和高秘书早春对雪登楼见寄	天恐先始且重因霜	五言律诗
自从天下乱，日晚别庭闱。兄弟团𪢮乐，羁孤远近归。文章甘世薄，耕种喜山肥。直待中兴后，方应出隐扉。	杜荀鹤	乱后山中作	自日兄羁文耕直方	五言律诗
日日惊身事，凄凄欲断魂。时清不自立，发白傍谁门。中路残秋雨，空山一夜猿。公卿得见面，怀抱细难言。	杜荀鹤	旅寓书事	日凄时发中空公怀	五言律诗
久劳风水上，禅客喜相依。挂衲虽无分，修心未觉非。日沉山虎出，钟动寺禽归。月上潮平后，谈空渐入微。	杜荀鹤	舟行晚泊江上寺	久禅挂修日钟月谈	五言律诗
一县今如此，残民数不多。也知贤宰切，争奈乱兵何。皆自干戈达，咸思雨露和。应怜住山者，头白未登科。	杜荀鹤	长林山中闻贼退寄孟明府	一残也争皆咸应头	五言律诗
痛饮复高歌，愁终不奈何。家山随日远，身事逐年多。没雁云横楚，兼蝉柳夹河。此心闲未得，到处被诗磨。	杜荀鹤	泗上客思	痛愁家身没兼此到	五言律诗
尽与贫为患，唯余即不然。四方无静处，百口度荒年。白发生闲事，新诗出数联。时情竟如此，不免却归田。	杜荀鹤	寄同人	尽唯四百白新时不	五言律诗
丹霄桂有枝，未折未为迟。况是孤寒士，兼行苦涩诗。杏园人醉日，关路独归时。更卜深知意，将来拟荐谁。	杜荀鹤	下第出关投郑拾遗	丹未况兼杏关更将	五言律诗
草白河冰合，蕃戎出掠频。戍楼三号火，探马一条尘。战士风霜老，将军雨露新。封侯不由此，何以慰征人。	杜荀鹤	塞上	草蕃戍探战将封何	五言律诗
交道有寒暑，在人无古今。与君中夜话，尽我一生心。所向未得志，岂惟空解吟。何当重相见，旧隐白云深。	杜荀鹤	别敬侍郎	交在与尽所岂何旧	五言律诗
善政无惭色，吟归似等闲。惟将六幅绢，写得九华山。求理头空白，离京债未还。仍闻猿与鹤，都在一船间。	杜荀鹤	送青阳李明府	善吟惟写求离仍都	五言律诗
一家相别意，不得不澘然。远作南方客，初登上水船。岳钟思冷梦，湘月少残篇。便有归来计，风波亦隔年。	杜荀鹤	将游湘湖有作	一不远初岳湘便风	五言律诗
脱衣将换酒，对酌话何之。雨后秋萧索，天涯晚别离。人生无此恨，鬓色不成丝。未得重相见，看君马上诗。	杜荀鹤	送姚庭珪	脱对雨天人鬓未看	五言律诗
自小僻于诗，篇篇恨不奇。苦吟无暇日，华发有多时。进取门难见，升沉命未知。秋风夜来急，还恐到京迟。	杜荀鹤	投李大夫	自篇苦华进升秋还	五言律诗
乡里为儒者，唯君见我心。诗书常共读，雨雪亦相寻。贫贱志气在，子孙交契深。古人犹晚达，况未鬓霜侵。	杜荀鹤	贻里中同志	乡唯诗雨贫子古况	五言律诗
不易为离抱，江天即见鸿。暮帆何处落，凉月与谁同。木叶新霜后，渔灯夜浪中。时难慎行止，吾道利于穷。	杜荀鹤	江上送韦彖先辈	不江暮凉木渔时吾	五言律诗
天下方多事，逢君得话诗。直应吾道在，未觉国风衰。生计吟消日，人情醉过时。雅篇三百首，留作后来师。	杜荀鹤	维扬逢诗友张乔	天逢直未生人雅留	五言律诗
木叶落时节，旅人初梦惊。钟才枕上尽，事已眼前生。吟发不长黑，世交无久情。且将公道约，未忍便归耕。	杜荀鹤	秋晨有感	木旅钟事吟世且未	五言律诗
吾辈道何穷，寒山细雨中。儿童书懒读，果粟树将空。言论关时务，篇章见国风。升平犹可用，应不废为公。	杜荀鹤	秋日山中寄李处士	吾寒儿果言篇升应	五言律诗
江亭当废国，秋景倍萧骚。夕照残荒垒，寒潮涨古濠。就田看鹤劣，隔水见僧高。无限前朝事，醒吟易觉劳。	杜荀鹤	晚泊金陵水亭	江秋夕寒就隔无醒	五言律诗
故国看看远，前程计在谁。五更听角后，一叶渡江时。吾道天宁丧，人情日可疑。西陵向西望，双泪为君垂。	杜荀鹤	钱塘别罗隐	故前五一吾人西双	五言律诗
君贫我亦贫，为善喜为邻。到老如今日，无心愧古人。闭门非傲世，守道是谋身。别有同山者，其如未可亲。	杜荀鹤	山中贻同志	君为到无闭守别其	五言律诗
吾道在五字，吾身宁陆沉。凉生中夜雨，病起故山心。烛共寒酸影，蛩添苦楚吟。何当遂归去，一径入松林。	杜荀鹤	秋日怀九华旧居	吾吾凉病烛蛩何一	五言律诗
驱马傍江行，乡愁步步生。举鞭挥柳色，随手失蝉声。秋稼缘长道，寒云约古城。家贫遇丰岁，无地可归耕。	杜荀鹤	江岸秋思	驱乡举随秋寒家无	五言律诗
贾岛还如此，生前不见春。岂能诗苦者，便是命羁人。家事因吟失，时情碍国亲。多应衔恨骨，千古不为尘。	杜荀鹤	哭刘德仁	贾生岂便家时多千	五言律诗
何为先生死，先生道日新。青山明月夜，千古一诗人。天地空销骨，声名不傍身。谁移耒阳冢，来此作吟邻。	杜荀鹤	经青山吊李翰林	何先青千天声谁来	五言律诗
不得同君住，当春别帝乡。年华落第老，岐路出关长。芳草缘流水，残花向夕阳。怀亲暂归去，非是钓沧浪。	杜荀鹤	下第东归别友人	不当年岐芳残怀非	五言律诗
贾岛怜无可，都缘数句诗。君虽是后辈，我谓过当时。溪浪和星动，松阴带鹤移。同吟到明坐，此道淡谁知。	杜荀鹤	秋宿诗僧云英房因赠	贾都君我溪松同此	五言律诗
海涨兵荒后，为官合动情。字人无异术，至论不如清。草履随船卖，绫梭隔水鸣。唯持古人意，千里赠君行。	杜荀鹤	送人宰吴县	海为字至草绫唯千	五言律诗
君诗通大雅，吟觉古风生。外却浮华景，中含教化情。名应高日月，道可润公卿。莫以孤寒耻，孤寒达更荣。	杜荀鹤	读友人诗	君吟外中名道莫孤	五言律诗
山半一山寺，野人秋日登。就中偏爱石，独上最高层。有果猿攀树，无斋鸽看僧。儒门自多事，来此复何能。	杜荀鹤	登山寺	山野就独有无儒来	五言律诗
帝里无相识，何门迹可亲。愿开言重口，荐与分深人。卷许新诗出，家怜旧业贫。今从九江去，应免更迷津。	杜荀鹤	辞九江李郎中入关	帝何愿荐卷家今应	五言律诗
李杜复李杜，彼时逢此时。干戈侵帝里，流落向天涯。岁月消于酒，平生断在诗。怀才不得志，祗恐满头丝。	杜荀鹤	江南逢李先辈	李彼干流岁平怀祗	五言律诗
闲坐细思量，唯吟不可忘。食无三亩地，衣绝一株桑。蝉树生寒色，渔潭落晓光。青云旧知己，未许钓沧浪。	杜荀鹤	秋日寄吟友	闲唯食衣蝉渔青未	五言律诗
相逢尽说归，早晚遂归期。流水多通处，孤舟少住时。干人不得已，非我欲为之。及此终无愧，其如道在兹。	杜荀鹤	江上与从弟话别	相早流孤干非及其	五言律诗
南海南边路，君游祗为贫。山川多少地，郡邑几何人。花鸟名皆别，寒暄气不均。相期早晚见，莫待瘴侵身。	杜荀鹤	送友人游南海	南君山郡花寒相莫	五言律诗
诗道将仙分，求之不可求。非关从小学，应是数生修。蟾桂云梯折，鳌山鹤驾游。他年两成事，堪喜是邻州。	杜荀鹤	赠聂尊师	诗求非应蟾鳌他堪	五言律诗
白发根丛出，镊频愁不开。自怜空老去，谁信苦吟来。客路东西阔，家山早晚回。翻思钓鱼处，一雨一层苔。	杜荀鹤	旅感	白镊自谁客家翻一	五言律诗
县称诗人理，无嫌日寂寥。溪山入城郭，户口半渔樵。月满弹琴夜，花香漉酒朝。相思不相见，烟水路迢迢。	杜荀鹤	寄益阳武灌明府	县无溪户月花相烟	五言律诗
四海无寸土，一生惟苦吟。虚垂异乡泪，不滴别人心。雨色凋湘树，滩声下塞禽。求归归未得，不是掷光阴。	杜荀鹤	湘中秋日呈所知	四一虚不雨滩求不	五言律诗
世间何事好，最好莫过诗。一句我自得，四方人已知。生应无辍日，死是不吟时。始拟归山去，林泉道在兹。	杜荀鹤	苦吟	世最一四生死始林	五言律诗
触目生归思，那堪路七千。腊中离此地，马上见明年。郡邑溪山巧，寒暄日月偏。自疑双鬓雪，不似到南天。	杜荀鹤	闽中别所知	触那腊马郡寒自不	五言律诗
战士说辛勤，书生不忍闻。三边远天子，一命信将军。野火烧人骨，阴风卷阵云。其如禁城里，何以重要勋。	杜荀鹤	塞上伤战士	战书三一野阴其何	五言律诗
地僻春来静，深宜长者居。好花都待晚，修竹不妨疏。雁入湘江食，人侵晓色锄。似君无学处，头白道如初。	杜荀鹤	春日访独孤处士	地深好修雁人似头	五言律诗
病向名场得，终为善误身。无儿承后嗣，有女托何人。葬礼难求备，交情好者贫。惟余旧文集，一览一沾巾。	杜荀鹤	哭友人	病终无有葬交惟一	五言律诗
𣃁破苍苔色，因栽十数茎。窗风从此冷，诗思当时清。酒入杯中影，棋添局上声。不同桃与李，潇洒伴书生。	杜荀鹤	新栽竹	𣃁因窗诗酒棋不潇	五言律诗
下第言之蜀，那愁举别杯。难兄方在幕，上相复怜才。鸟径盘春霭，龙湫发夜雷。临邛无久恋，高桂待君回。	杜荀鹤	送吴蜕下第入蜀	下那难上鸟龙临高	五言律诗
乱世归山谷，征鼙喜不闻。诗书犹满架，弟侄未为军。山犬眠红叶，樵童唱白云。此心非此志，终拟致明君。	杜荀鹤	乱后归山	乱征诗弟山樵此终	五言律诗
大道本无幻，常情自有魔。人皆迷着此，师独悟如何。为岳开窗阔，因虫长草多。说空空说得，空得到维摩。	杜荀鹤	题著禅师	大常人师为因说空	五言律诗
未得青云志，春同秋日情。花开如叶落，莺语似蝉鸣。道合和贫守，诗堪与命争。饥寒是吾事，断定不归耕。	杜荀鹤	春日闲居即事	未春花莺道诗饥断	五言律诗
一宿三秋寺，闲忙与晓分。细泉山半落，孤客夜深闻。鹤去巢盛月，龙潜穴拥云。苦吟方见景，多恨不同君。	杜荀鹤	秋宿栖贤寺怀友人	一闲细孤鹤龙苦多	五言律诗
如君真道者，乱世有闲情。每别不知处，见来长后生。药非因病服，酒不为愁倾。笑我于身苦，吟髭白数茎。	杜荀鹤	乱后再逢汪处士	如乱每见药酒笑吟	五言律诗
远地能相访，何惭事力微。山中深夜坐，海内故交稀。村酒沽来浊，溪鱼钓得肥。贫家只如此，未可便言归。	杜荀鹤	山中喜与故交宿话	远何山海村溪贫未	五言律诗
对面不相见，用心同用兵。算人常欲杀，顾己自贪生。得势侵吞远，乘危打劫赢。有时逢敌手，当局到深更。	杜荀鹤	观碁	对用算顾得乘有当	五言律诗
乱世人多事，耕桑或失时。不闻宽赋敛，因此转流离。天意未如是，君心无自欺。能依四十字，可立德清碑。	杜荀鹤	送人宰德清	乱耕不因天君能可	五言律诗
漳水醉中别，今来犹未醒。半生因酒废，大国几时宁。海畔将军柳，天边处士星。游人不可见，春入乱山青。	杜荀鹤	寄窦处士	漳今半大海天游春	五言律诗
昔舜曾耕地，遗风日寂寥。世人那肯祭，大圣不兴妖。殿宇秋霖坏，杉松野火烧。时讹竞淫祀，丝竹醉山魈。	杜荀鹤	题历山舜祠	昔遗世大殿杉时丝	五言律诗
在我成何事，逢君更劝吟。纵饶不得力，犹胜别劳心。凡事有兴废，诗名无古今。百年能几日，忍不惜光阴。	杜荀鹤	赠李蒙叟	在逢纵犹凡诗百忍	五言律诗
闻道长溪尉，相留一馆闲。□□□□□，尚隔几重山。为旅春风外，怀人夜雨间。年来疏览镜，怕见减朱颜。	杜荀鹤	维扬冬末寄幕中二从事	闻相□尚为怀年怕	五言律诗
罢郡饶山兴，村家不惜过。官情随日薄，诗思入秋多。野兽眠低草，池禽浴动荷。眼前余政在，不似有干戈。	杜荀鹤	和吴太守罢郡山村偶题二首	罢村官诗野池眼不	五言律诗
快活田翁辈，常言化育时。纵饶稽岁月，犹说向孙儿。茅屋梁和节，茶盘果带枝。相传终不忘，何必立生祠。	杜荀鹤	和吴太守罢郡山村偶题二首	快常纵犹茅茶相何	五言律诗
家枕三湘岸，门前即钓矶。渔竿壮岁别，鹤发乱时归。岳暖无猿叫，江春有燕飞。平生书剑在，莫便学忘机。	杜荀鹤	乱后送友人归湘中	家门渔鹤岳江平莫	五言律诗
紫衣明主赠，归寺感先师。受业恩难报，开堂影不知。松风欹枕夜，山雪下楼时。此际无人会，微吟复敛眉。	杜荀鹤	送紫阳僧归庐岳旧寺	紫归受开松山此微	五言律诗
执手长生在，人皆号地仙。水云真遂性，龟鹤足齐年。但以酒养气，何言命在天。况无婚嫁累，应拍尚平肩。	王毂	赠苍溪王明府有文在手曰长	执人水龟但何况应	五言律诗
珍重神和子，闻名五十年。童颜终不改，绿发尚依然。酒里消闲日，人间作散仙。长生如可慕，相逐隐林泉。	王毂	逢道者神和子	珍闻童绿酒人长相	五言律诗
东南归思切，把酒且留连。再会知何处，相看共黯然。猿啼棃岭路，月白建溪船。莫恋家乡住，酬身在少年。	王毂	送友人归闽	东把再相猿月莫酬	五言律诗
屈子生楚国，七雄知其材。介洁世不容，迹合藏蒿莱。道废固命也，瓢饮亦贤哉。何事葬江水，空使后人哀。	孙郃	古意二首一	屈七介迹道瓢何空	五言律诗
魏礼段干木，秦王乃止戈。小国有其人，大国奈之何。贤哲信为美，兵甲岂云多。君子战必胜，斯言闻孟轲。	孙郃	古意二首二	魏秦小大贤兵君斯	五言律诗
君去不来久，悠悠昏又明。片心因卜解，残梦过桥惊。圣泽如垂饵，沙场会息兵。凉风当为我，一一送砧声。	郑准	代寄边人	君悠片残圣沙凉一	五言律诗
汗漫乘春至，林峦雾雨生。洞莓黏屐重，岩雪溅衣轻。窟宅分三岛，烟霞接五城。却怜饶药物，欲辨不知名。	陈乘	游九鲤湖	汗林洞岩窟烟却欲	五言律诗
清瑟怨遥夜，绕弦风雨哀。孤灯闻楚角，残月下章台。芳草已云暮，故人殊未来。乡书不可寄，秋雁又南回。	韦庄	章台夜思	清绕孤残芳故乡秋	五言律诗
芳草五陵道，美人金犊车。绿奔穿内水，红落过墙花。马足倦游客，鸟声欢酒家。王孙归去晚，宫树欲栖鸦。	韦庄	延兴门外作	芳美绿红马鸟王宫	五言律诗
至公遗至艺，终抱至冤沉。名有诗家业，身无戚里心。桂和秋露滴，松带夜风吟。冥寞知春否，坟蒿日已深。	韦庄	刘得仁墓	至终名身桂松冥坟	五言律诗
独醉任腾腾，琴棋亦自能。卷帘山对客，开户犬迎僧。看蚁移苔穴，闻蛙落石层。夜窗风雨急，松外一庵灯。	韦庄	梁氏水斋	独琴卷开看闻夜松	五言律诗
细雨曲池滨，青袍草色新。咏诗行信马，载酒喜逢人。性为无机率，家因守道贫。若无诗自遣，谁奈寂寥春。			细青咏载性家若谁	五言律诗
岂知城阙内，有地出红尘。草占一方绿，树藏千古春。马嘶游寺客，犬吠探花人。寂寂无钟鼓，槐行接紫宸。	韦庄	嘉会里闲居	岂有草树马犬寂槐	五言律诗
傍水迁书榻，开襟纳夜凉。星繁愁昼热，露重觉荷香。蛙吹鸣还息，蛛罗灭又光。正吟秋兴赋，桐景下西墙。	韦庄	夏夜	傍开星露蛙蛛正桐	五言律诗
早雾浓于雨，田深黍稻低。出门鸡未唱，过客马频嘶。树色遥藏店，泉声暗傍畦。独吟三十里，城月尚如珪。	韦庄	早发	早田出过树泉独城	五言律诗
避愁愁又至，愁至事难忘。夜坐心中火，朝为鬓上霜。不经公子梦，偏入旅人肠。借问高轩客，何乡是醉乡。	韦庄	愁	避愁夜朝不偏借何	五言律诗
年年耕与钓，鸥鸟已相依。砌长苍苔厚，藤抽紫蔓肥。风莺移树啭，雨燕入楼飞。不觉春光暮，绕篱红杏稀。	韦庄	村居书事	年鸥砌藤风雨不绕	五言律诗
入谷路萦纡，岩巅日欲晡。岭云寒埽盖，溪雪冻黏须。卧草跧如兔，听冰怯似狐。仍闻关外火，昨夜彻皇都。	韦庄	雨霁晚眺	入岩岭溪卧听仍昨	五言律诗
与君同卧疾，独我渐弥留。弟妹不知处，兵戈殊未休。胸中疑晋竖，耳下鬬殷牛。纵有秦医在，怀乡亦泪流。	韦庄	贼中与萧韦二秀才同卧重疾	与独弟兵胸耳纵怀	五言律诗
相逢俱此地，此地是何乡。侧目不成语，抚心空自伤。剑高无鸟度，树暗有兵藏。底事征西将，年年戍洛阳。	韦庄	重围中逢萧校书	相此侧抚剑树底年	五言律诗
山行侵夜到，云窦一星灯。草动蛇寻穴，枝摇鼠上藤。背风开药灶，向月展渔罾。明日前溪路，烟萝更几层。	韦庄	宿山家	山云草枝背向明烟	五言律诗
满轴编新句，翛然大雅风。名因五字得，命合一言通。景尽才难尽，吟终意未终。似逢曹与谢，烟雨思何穷。	韦庄	览萧必先卷	满翛名命景吟似烟	五言律诗
积雪满前除，寒光夜皎如。老忧新岁近，贫觉故交疏。意合论文后，心降得句初。莫言常郁郁，天道有盈虚。	韦庄	和人岁宴旅舍见寄	积寒老贫意心莫天	五言律诗
多病仍多感，君心自我心。浮生都是梦，浩叹不如吟。白雪篇篇丽，清酤盏盏深。乱离俱老大，强醉莫沾襟。	韦庄	对酒赋友人	多君浮浩白清乱强	五言律诗
琴堂连少室，故事即仙踪。树老风声壮，山高腊候浓。雪多庭有鹿，县僻寺无钟。何处留诗客，茆檐倚后峰。	韦庄	颍阳县	琴故树山雪县何茆	五言律诗
主人常不在，春物为谁开。桃艳红将落，梨华雪又摧。晓莺闲自啭，游客暮空回。尚有余芳在，犹堪载酒来。	韦庄	寄园林主人	主春桃梨晓游尚犹	五言律诗
相辞因避世，相见尚兵戈。乱后故人少，别来新话多。但闻哀痛诏，未睹凯旋歌。欲结岩栖伴，何山好薜萝。	韦庄	赠薛秀才	相相乱别但未欲何	五言律诗
僻居春事好，水曲乱花阴。浪过河移岸，雏成鸟别林。绿钱榆贯重，红障杏篱深。莫饮宜城酒，愁多醉易沉。	韦庄	和元秀才别业书事	僻水浪雏绿红莫愁	五言律诗
地古多乔木，游人到且吟。院开金鏁涩，门映绿篁深。山色不离眼，鹤声长在琴。往来谁与熟，乳鹿住前林。	韦庄	题许仙师院	地游院门山鹤往乳	五言律诗
不寐天将晓，心劳转似灰。蚊吟频到耳，鼠鬬竞缘台。户暗知蟾落，林喧觉雨来。马嘶朝客过，知是禁门开。	韦庄	不寐	不心蚊鼠户林马知	五言律诗
一身唯一室，高静若僧家。扫地留疏影，穿池浸落霞。绿萝临水合，白道向村斜。卖药归来醉，吟诗倚钓查。	韦庄	赠武处士	一高扫穿绿白卖吟	五言律诗
一春春事好，病酒起常迟。流水绿萦砌，落花红堕枝。楼高喧乳燕，树密鬬雏鹂。不学山公醉，将何自解颐。	韦庄	春暮	一病流落楼树不将	五言律诗
却到歌吟地，闲门草色中。百年流水尽，万事落花空。𰬸帐扃秋月，诗楼鏁夜虫。少微何处堕，留恨白杨风。	韦庄	哭麻处士	却闲百万𰬸诗少留	五言律诗
闭门同隐士，不出动经时。静阅王维画，闲翻褚胤棋。落泉当户急，残月下窗迟。却想从来意，谯周亦自嗤。	韦庄	和友人	闭不静闲落残却谯	五言律诗
寓思本多伤，逢春恨更长。露沾湘竹泪，花堕越梅妆。睡怯交加梦，闲倾潋滟觞。后庭人不到，斜月上松篁。	韦庄	春愁	寓逢露花睡闲后斜	五言律诗
花开疑乍富，花落似初贫。万物不如酒，四时唯爱春。峨峨秦氏髻，皎皎洛川神。风月应相笑，年年醉病身。	韦庄	晚春	花花万四峨皎风年	五言律诗
拜书辞玉帐，万里剑关长。新马杏花色，绿袍春草香。一身朝玉陛，几日过铜梁。莫恋炉边醉，仙宫待侍郎。	韦庄	送崔郎中往使西川行在	拜万新绿一几莫仙	五言律诗
清晓水如镜，隔江人似鸥。远烟藏海岛，初日照扬州。地壮孙权气，云凝庾信愁。一篷何处客，吟凭钓鱼舟。	韦庄	润州显济阁晓望	清隔远初地云一吟	五言律诗
为儒逢世乱，吾道欲何之。学剑已应晚，归山今又迟。故人三载别，明月两乡悲。惆怅沧江上，星星鬓有丝。	韦庄	寓言	为吾学归故明惆星	五言律诗
却到同游地，三年一电光。池塘春草在，风烛故人亡。祭罢泉声急，斋余磬韵长。碧天应有恨，斜日吊松篁。	韦庄	哭同舍崔员外	却三池风祭斋碧斜	五言律诗
客过当涂县，停车访旧游。谢公山有墅，李白酒无楼。采石花空发，乌江水自流。夕阳谁共感，寒鹭立汀洲。	韦庄	过当涂县	客停谢李采乌夕寒	五言律诗
白发太无情，朝朝镊又生。始因丝一缕，渐至雪千茎。不避佳人笑，唯惭稚子惊。新年过半百，犹叹未休兵。	韦庄	镊白	白朝始渐不唯新犹	五言律诗
如幻如辔世，多愁多病身。乱来知酒圣，贫去觉钱神。异国清明节，空江寂寞春。声声林上鸟，唤我北归秦。	韦庄	遣兴	如多乱贫异空声唤	五言律诗
望阙路仍远，子牟魂欲飞。道开烧药鼎，僧寄卧云衣。故国饶芳草，他山挂夕晖。东阳虽胜地，王粲奈思归。	韦庄	婺州和陆谏议将赴阙怀阳羡	望子道僧故他东王	五言律诗
一自蝉关闭，心猿日渐驯。不知城郭路，稀识市朝人。履带堦前雪，衣无寺外尘。却嫌山翠好，诗客往来频。	韦庄	不出院楚公	一心不稀履衣却诗	五言律诗
月照临官渡，乡情独浩然。鸟栖彭蠡树，月上建昌船。市散渔翁醉，楼深贾客眠。隔江何处笛，吹断绿杨烟。	韦庄	建昌渡暝吟	月乡鸟月市楼隔吹	五言律诗
我惜今宵促，君愁玉漏频。岂知新岁酒，犹作异乡身。雪向寅前冻，花从子后春。到明追此会，俱是隔年人。	韦庄	岁除对王秀才作	我君岂犹雪花到俱	五言律诗
酒渴何方疗，江波一掬清。泻瓯如练色，漱齿作泉声。味带他山雪，光含白露精。只应千古后，长称伯伦情。	韦庄	酒渴爱江清	酒江泻漱味光只长	五言律诗
南去又南去，此行非自期。一帆云作伴，千里月相随。浪迹花应笑，衰容镜每知。乡园不可问，禾黍正离离。	韦庄	南游富阳江中作	南此一千浪衰乡禾	五言律诗
异国逢佳节，凭高独苦吟。一杯今日醉，万里故园心。水馆红兰合，山城紫菊深。白衣虽不至，鸥鸟自相寻。	韦庄	婺州水馆重阳日作	异凭一万水山白鸥	五言律诗
避世移家远，天涯岁已周。岂知今夜月，还是去年愁。露果珠沉水，风萤烛上楼。伤心潘骑省，华发不禁秋。	韦庄	避地越中作	避天岂还露风伤华	五言律诗
夜倚临溪店，怀乡独苦吟。月当山顶出，星倚水湄沉。雾气渔灯冷，钟声谷寺深。一城人悄悄，琪树宿仙禽。	韦庄	信州溪岸夜吟作	夜怀月星雾钟一琪	五言律诗
弥棹齐安郡，孤城百战残。傍村林有虎，带郭县无官。暮角梅花怨，清江桂影寒。黍离缘底事，撩我起长叹。	韦庄	齐安郡	弥孤傍带暮清黍撩	五言律诗
万里逢归雁，乡书忍泪封。吾身不自保，尔道各何从。性拙唯多蹇，家贫半为慵。祗思溪影上，卧看玉华峰。	韦庄	寄江南诸弟	万乡吾尔性家祗卧	五言律诗
石状虽如帻，山形可类鸡。向风疑欲鬬，带雨似闻啼。蔓织青笼合，松长翠羽低。不鸣非有意，为怕客奔齐。	韦庄	鸡公帻	石山向带蔓松不为	五言律诗
白羽金仆姑，腰悬双辘轳。前年葱岭北，独战云中胡。匹马塞垣老，一身如鸟孤。归来辞第宅，却占平陵居。	韦庄	平陵老将	白腰前独匹一归却	五言律诗
一闭香闺后，罗衣尽施僧。鼠偷筵上果，蛾扑帐前灯。土蚀钗无凤，尘生镜少菱。有时还影响，花叶曳香缯。	韦庄	虚席	一罗鼠蛾土尘有花	五言律诗
芳草又芳草，故人杨子家。青云容易散，白日等闲斜。皓质留残雪，香魂逐断霞。不知何处笛，一夜叫梅花。	韦庄	旧居	芳故青白皓香不一	五言律诗
岁暮乡关远，天涯手重携。雪埋江树短，云压夜城低。宝瑟湘灵怨，清砧杜魄啼。不须临皎镜，年长易凄凄。	韦庄	岁晏同左生作	岁天雪云宝清不年	五言律诗
秋霁禁城晚，六街烟雨残。墙头山色健，林外鸟声欢。翘日楼台丽，清风剑佩寒。玉人襟袖薄，斜凭翠阑干。	韦庄	秋霁晚景	秋六墙林翘清玉斜	五言律诗
五陵豪客多，买酒黄金𧣴。醉下酒家楼，美人双翠幰。挥剑邯郸市，走马梁王苑。乐事殊未央，年华已云晚。	韦庄	少年行	五买醉美挥走乐年	五言律诗
明月照前除，烟华蕙兰湿。清风行处来，白露寒蝉急。美人情易伤，暗上红楼立。欲言无处言，但向姮娥泣。	韦庄	闺月	明烟清白美暗欲但	五言律诗
戚戚彼何人，明眸利于月。啼妆晓不干，素面凝香雪。良人去淄右，镜破金簪折。空藏兰蕙心，不忍琴中说。	韦庄	闺怨	戚明啼素良镜空不	五言律诗
薄命头欲白，频年嫁不成。秦娥未十五，昨夜事公卿。岂有机杼力，空传歌舞名。妾专修妇德，媒氏却相轻。	王贞白	杂曲歌辞妾薄命	薄频秦昨岂空妾媒	五言律诗
舜欲省蛮陬，南巡非逸游。九江沉白日，二女泣沧洲。目极楚云断，恨深湘水流。至今闻鼓瑟，咽绝不胜愁。	王贞白	湘妃怨	舜南九二目恨至咽	五言律诗
寂寞故宫春，残灯晓尚存。从来非妾过，偶尔失君恩。花落伤容鬓，莺啼惊梦魂。翠华如可待，应免老长门。	王贞白	长门怨二首一	寂残从偶花莺翠应	五言律诗
叶落长门静，苔生永巷幽。相思对明月，独坐向空楼。銮驾迷终转，蛾眉老自愁。昭阳歌舞伴，此夕未知秋。	王贞白	长门怨二首二	叶苔相独銮蛾昭此	五言律诗
芙蓉出水时，偶尔便分离。自此无因见，长教挂所思。残春不入梦，芳信欲传谁。寂寞秋堂下，空吟小谢诗。	王贞白	有所思	芙偶自长残芳寂空	五言律诗
物候来相续，新蝉送晚莺。百年休倚赖，一梦甚分明。金鼎神仙隐，铜壶昼夜倾。不如早立德，万古有其名。	王贞白	短歌	物新百一金铜不万	五言律诗
一带御沟水，绿槐相荫清。此中涵帝泽，无处濯尘缨。鸟道来虽险，龙池到自平。朝宗本心切，愿向急流倾。	王贞白	御沟水	一绿此无鸟龙朝愿	五言律诗
游䜩不知厌，杜陵狂少年。花时轻暖酒，春服薄装绵。戏马上林苑，鬬鸡寒食天。鲁儒甘被笑，对策鬓皤然。	王贞白	少年行二首一	游杜花春戏鬬鲁对	五言律诗
弱冠投边急，驱兵夜渡河。追奔铁马走，杀虏宝刀讹。威静黑山路，气含清海波。常闻为突骑，天子赐长戈。	王贞白	少年行二首二	弱驱追杀威气常天	五言律诗
岁岁但防虏，西征早晚休。匈奴不系颈，汉将但封侯。夕照低烽火，寒笳咽戍楼。燕然山上字，男子见须羞。	王贞白	塞上曲	岁西匈汉夕寒燕男	五言律诗
晓鼓人已行，暮鼓人未息。梯航万国来，争先贡金帛。不问贤与愚，但论官与职。如何贫书生，只献安边策。	王贞白	长安道	晓暮梯争不但如只	五言律诗
喧喧洛阳路，奔走争先步。唯恐着鞭迟，谁能更回顾。覆车虽在前，润屋何曾惧。贤哉只二疏，东门挂冠去。	王贞白	洛阳道	喧奔唯谁覆润贤东	五言律诗
只领千余骑，长驱碛邑间。云州多警急，雪夜度关山。石响铃声远，天寒弓力悭。秦楼休怅望，不日凯歌还。	王贞白	度关山	只长云雪石天秦不	五言律诗
蓟北连极塞，塞色昼冥冥。战地骸骨满，长时风雨腥。沙河留不定，春草冻难青。万户封侯者，何谋静虏庭。	王贞白	出自蓟北门行	蓟塞战长沙春万何	五言律诗
从军朔方久，未省用干戈。秪以恩信及，自然戎虏和。边声动白草，烧色入枯河。每度因看猎，令人勇气多。	王贞白	从军行	从未秪自边烧每令	五言律诗
忆昔仗孤剑，十年从武威。论兵亲玉帐，逐虏过金微。陇水秋先冻，关云寒不飞。辛勤功业在，麟阁志犹违。	王贞白	古悔从军行	忆十论逐陇关辛麟	五言律诗
陇底悲笳引，陇头鸣北风。一轮霜月落，万里塞天空。戍卒泪应尽，胡儿哭未终。争教班定远，不念玉关中。	王贞白	胡笳曲	陇陇一万戍胡争不	五言律诗
玉殿论兵事，君王诏出征。新除羽林将，曾破月支兵。惯历塞垣险，能分部落情。从今一战胜，不使虏尘生。	王贞白	入塞	玉君新曾惯能从不	五言律诗
我家三岛上，洞户眺波涛。醉背云屏卧，谁知海日高。露香红玉树，风绽碧蟠桃。悔与仙子别，思归梦钓鳌。	王贞白	游仙	我洞醉谁露风悔思	五言律诗
谁唱关西曲，寂寞夜景深。一声长在耳，万恨重经心。调古清风起，曲终凉月沉。却应筵上客，未必是知音。	王贞白	歌	谁寂一万调曲却未	五言律诗
卜世何久远，由来仰圣明。山河徒自壮，周召不长生。几主任奸谄，诸侯各战争。但余崩垒在，今古共伤情。	王贞白	经故洛城	卜由山周几诸但今	五言律诗
六代江山在，繁华古帝都。乱来城不守，战后地多芜。寒日随潮落，归帆与鸟孤。兴亡多少事，回首一长吁。	王贞白	金陵	六繁乱战寒归兴回	五言律诗
恃险不种德，兴亡叹数穷。石城几换主，天堑谩连空。御路叠民冢，台基聚牧童。折碑犹有字，多记晋英雄。	王贞白	金陵怀古	恃兴石天御台折多	五言律诗
商山名利路，夜亦有人行。四皓卧云处，千秋叠藓生。昼烧笼涧黑，残雪隔林明。我待酬恩了，来听水石声。	王贞白	商山	商夜四千昼残我来	五言律诗
岳立镇南楚，雄名天下闻。五峰高阂日，九叠翠连云。夏谷雪犹在，阴岩昼不分。唯应嵩与华，清峻得为群。	王贞白	庐山	岳雄五九夏阴唯清	五言律诗
终朝异五岳，列翠满长安。地去搜扬近，人谋隐遁难。水穿诸苑过，雪照一城寒。为问红尘里，谁同驻马看。	王贞白	终南山	终列地人水雪为谁	五言律诗
五百首新诗，缄封寄去时。秪凭夫子鉴，不要俗人知。火鼠重收布，冰蚕乍吐丝。直须天上手，裁作领巾披。	王贞白	寄郑谷	五缄秪不火冰直裁	五言律诗
山色四时碧，溪声七里清。严陵爱此景，下视汉公卿。垂钓月初上，放歌风正轻。应怜渭滨叟，匡国正论兵。	王贞白	题严陵钓台	山溪严下垂放应匡	五言律诗
落月临古渡，武昌城未开。残灯明市井，晓色辨楼台。云自苍梧去，水从嶓冢来。芳洲号鹦鹉，用记祢生才。	王贞白	晓泊汉阳渡	落武残晓云水芳用	五言律诗
徒步随计吏，辛勤鬓易凋。归期无定日，乡思羡回潮。冒雨投前驿，侵星过断桥。何堪穆陵路，霜叶更潇潇。	王贞白	随计	徒辛归乡冒侵何霜	五言律诗
谷雨洗纤素，裁为白牡丹。异香开玉合，轻粉泥银盘。晓贮露华湿，宵倾月魄寒。家人淡妆罢，无语倚朱栏。	王贞白	白牡丹	谷裁异轻晓宵家无	五言律诗
远谷呈材干，何由入栋粱。岁寒虚胜竹，功绩不如桑。秋露落松子，春深裛嫩黄。虽蒙匠者顾，樵采日难防。	王贞白	述松	远何岁功秋春虽樵	五言律诗
雨露及万物，嘉祥有瑞莲。香飘鸡树近，荣占凤池先。圣日临双丽，恩波照并妍。愿同指佞草，生向帝尧前。	王贞白	宫池产瑞莲	雨嘉香荣圣恩愿生	五言律诗
南国菖蒲老，知君忆钓船。离京近残暑，归路有新蝉。岘首白云起，洞庭秋月悬。若教吟兴足，西笑是何年。	王贞白	送友人南归	南知离归岘洞若西	五言律诗
辞秩入匡庐，重修靖节居。免遭黑绶束，不与白云疏。送吏各献酒，群儿自担书。到时看瀑布，为我谢清虚。	王贞白	送马明府归山	辞重免不送群到为	五言律诗
献捷灵州倅，归时宠拜新。论边多称旨，许国誓亡身。马渴黄河冻，雁回青冢春。到蕃唯促战，应不肯和亲。	王贞白	送韩从事归本道	献归论许马雁到应	五言律诗
永夕愁不寐，草虫喧客庭。半窗分晓月，当枕落残星。鬓发游梁白，家山近越青。知音在谏省，苦调有谁听。	王贞白	秋日旅怀寄右省郑拾遗	永草半当鬓家知苦	五言律诗
棘寺官初罢，梁园静掩扉。春深颜子巷，花映老莱衣。谈史曾无滞，攻书已造微。即膺新宠命，称庆向庭闱。	王贞白	赠刘凝评事	棘梁春花谈攻即称	五言律诗
天台张处士，诗句造玄微。古药知音少，名言与俗违。山风入松径，海月上岩扉。毕世唯高卧，无人说是非。	王贞白	忆张处士	天诗古名山海毕无	五言律诗
𪩘路蹑云上，来参出世僧。松高半岩雪，竹覆一溪冰。不说有为法，非传无尽灯。了然方寸内，应秪见南能。	王贞白	云居长老	𪩘来松竹不非了应	五言律诗
庾楼逢霁色，夏日欲西曛。虹截半江雨，风驱大泽云。岛边渔艇聚，天畔鸟行分。此景堪谁画，文翁请缀文。	王贞白	雨后从陶郎中登庾楼	庾夏虹风岛天此文	五言律诗
无酒泛金菊，登高但忆秋。归心随旅雁，万里在沧洲。残照明天阙，孤砧隔御沟。谁能思落帽，两鬓已添愁。	王贞白	九日长安作	无登归万残孤谁两	五言律诗
早发长风里，边城曙色间。数鸿寒背碛，片月落临关。陇上明星没，沙中夜探还。归程不可问，几日到家山。	王贞白	晓发萧关	早边数片陇沙归几	五言律诗
异代有巢许，方知严子情。旧交虽建国，高卧不求荣。溪鸟寒来浴，汀兰暖重生。何颜吟过此，辛苦得浮名。	王贞白	钓台	异方旧高溪汀何辛	五言律诗
师住天台久，长闻过石桥。晴峰见沧海，深洞彻丹霄。采药霞衣湿，煎芝古鼎焦。念予无俗骨，频与鹤书招。	王贞白	寄天台叶尊师	师长晴深采煎念频	五言律诗
边兵春尽回，独上单于台。白日地中出，黄河天外来。沙翻痕似浪，风急响疑雷。欲向阴关度，阴关晓不开。	张𧏖	登单于台	边独白黄沙风欲阴	五言律诗
恋道欲何如，东西远索居。长疑即见面，翻致久无书。甸麦深藏雉，淮苔浅露鱼。相思不我会，明月几盈虚。	张𧏖	寄友人	恋东长翻甸淮相明	五言律诗
春兴随花尽，东园自养闲。不离三亩地，似入万重山。白鸟穿萝去，清泉抵石远。岂同秦代客，无位隐商山。	张𧏖	和崔监丞春游郑仆射东园	春东不似白清岂无	五言律诗
出得萧关北，儒衣不称身。陇狐来试客，沙鹘下欺人。晓戍残烽火，晴原起猎尘。边戎莫相忌，非是霍家亲。	张𧏖	过萧关	出儒陇沙晓晴边非	五言律诗
圆内陶化功，外绝众流通。选处离松影，穿时减药丛。别疑天在地，长对月当空。每使登门客，烟波入梦中。	张𧏖	盆池	圆外选穿别长每烟	五言律诗
远出白云中，长年听不同。清声萦乱石，寒色入长空。挂壁聊成雨，穿林别起风。温泉非尔数，源发在深空。	张𧏖	野泉	远长清寒挂穿温源	五言律诗
清时为塞郡，自古有儒流。素望知难惬，新恩且用酬。犬牙连蜀国，兵额贯秦州。秪作三年别，谁能听邑留。	张𧏖	送成州牧	清自素新犬兵秪谁	五言律诗
度碛如经海，茫然但见空。戍楼承落日，沙塞碍惊蓬。暑过燕僧出，时平虏客通。逢人皆上将，谁有定边功。	张𧏖	蓟北书事	度茫戍沙暑时逢谁	五言律诗
上将出儒中，论诗拟立功。州从禹后别，军自汉来雄。远驿销寒日，严城肃暮空。龙颜有遗庙，犹得奠英风。	张𧏖	送徐州薛尚书	上论州军远严龙犹	五言律诗
所作高前古，封章自曲台。细看明主意，终用出人才。省印寻僧锁，书楼领鹤开。南山有旧友，时向白云来。	张𧏖	贻曹郎中	所封细终省书南时	五言律诗
释褐从仙尉，之官兴若何。去程唯水石，公署在云萝。野饭楼中迥，晴峰案上多。三年罢趋府，应更战高科。	张𧏖	送缙云尉	释之去公野晴三应	五言律诗
九陌除书出，寻僧问海城。家从中路挈，吏隔数州迎。夜蚌侵灯影，春禽杂橹声。开图见异迹，思上石桥行。	张𧏖	送董卿赴台州	九寻家吏夜春开思	五言律诗
杏园沉饮散，荣别就佳招。日月相期尽，山川独去遥。府楼明蜀雪，关碛转胡雕。纵有烟尘动，应随上策销。	张𧏖	送友人赴泾州幕	杏荣日山府关纵应	五言律诗
在郡多殊称，无人不望回。离城携客去，度岭担猿来。障写经冬蘂，瓶缄落暑梅。长安有归宅，归见锁青苔。	张𧏖	逢漳州崔使君北归	在无离度障瓶长归	五言律诗
会面却生疑，居然似梦归。塞深行客少，家远识人稀。战马分旗牧，惊禽曳箭飞。将军虽异礼，难便脱麻衣。	张𧏖	云朔逢山友	会居塞家战惊将难	五言律诗
上马如飞鸟，飘然隔去尘。共看今夜月，独作异乡人。就养江南熟，移居井赋新。襄阳曾卜隐，应与孟家邻。	张𧏖	别后寄友生	上飘共独就移襄应	五言律诗
欲别不止泪，当杯难强歌。家贫随日长，身病涉寒多。雨雪迷燕路，田园隔楚波。良时未自致，归去欲如何。	张𧏖	边游别友人	欲当家身雨田良归	五言律诗
一生虽达理，远别亦相悲。白发无修处，青松有老时。暮烟传戍起，寒日隔沙垂。若是长安去，何难定后期。	张𧏖	边庭送别	一远白青暮寒若何	五言律诗
达命何劳问，西游且自期。至公如有日，知我岂无时。野迥蝉相答，堤长柳对垂。酣歌一举袂，明发不堪思。	张𧏖	将之京师留别亲友	达西至知野堤酣明	五言律诗
从容无限意，不独为离群。年长惊黄叶，时清厌白云。旧山回马见，寒瀑别家闻。相与存吾道，穷通各自分。	张𧏖	赠别山友	从不年时旧寒相穷	五言律诗
入境风烟好，幽人不易传。新居多是客，旧隐半成仙。山断云冲骑，溪长柳拂船。何当许过县，闻有箧中篇。	张𧏖	途次绩溪先寄陈明府	入幽新旧山溪何闻	五言律诗
别来难觅信，何处避艰危。鬓黑无多日，尘清是几时。人情将厌武，王泽即兴诗。若便怀深隐，还应圣主知。	张𧏖	乱中寄友人	别何鬓尘人王若还	五言律诗
诗名不易出，名出又何为。捷到重科早，官终一郡卑。素风无后嗣，遗迹有生祠。自罢羊公市，溪猿哭旧时。	张𧏖	哭建州李员外	诗名捷官素遗自溪	五言律诗
每每樵家说，孤坟亦夜吟。若重生此世，应更苦前心。名与襄阳远，诗同汉水深。亲栽鹿门树，犹盖石床阴。	张𧏖	吊孟浩然	每孤若应名诗亲犹	五言律诗
家林沧海东，未晓日先红。作贡诸蕃别，登科几国同。远声鱼呷浪，层气蜃迎风。乡俗稀攀桂，争来问月宫。	张𧏖	送友人及第归	家未作登远层乡争	五言律诗
避暑得探幽，忘言遂久留。云深窗失曙，松合径先秋。响谷传人语，鸣泉洗客愁。家山不在此，至此可归休。	张𧏖	过山家	避忘云松响鸣家至	五言律诗
驿在千峰里，寒宵独此身。古坟时见火，荒壁悄无邻。月白翻惊鸟，云闲欲就人。秪应明日鬓，更与老相亲。	张𧏖	宿山驿	驿寒古荒月云秪更	五言律诗
静室谭玄旨，清宵独细听。真身非有像，至理本无经。钟定遥闻水，楼高别见星。不教人触秽，偏说此山灵。	张𧏖	宿开照寺光泽上人院	静清真至钟楼不偏	五言律诗
中峰半夜起，忽觉有青冥。此界自生雨，上方犹有星。楼高钟尚远，殿古像多灵。好是潺湲水，房房伴诵经。	张𧏖	宿山寺	中忽此上楼殿好房	五言律诗
上方人海外，苔径上千层。洞壑有灵药，房廊无老僧。古岩雕素像，乔木挂寒灯。每到思修隐，将回苦不能。	张𧏖	题紫阁院	上苔洞房古乔每将	五言律诗
秋天木叶干，犹有白花残。举世稀栽得，豪家却画看。片苔相应绿，诸卉独宜寒。几度携佳客，登高欲折难。	张𧏖	白菊	秋犹举豪片诸几登	五言律诗
丛丛寒水边，曾折打鱼船。忽与亭台近，翻嫌岛屿偏。花明无月夜，声急正秋天。遥忆巴陵渡，残阳一望烟。	张𧏖	丛苇	丛曾忽翻花声遥残	五言律诗
心将积雪欺，根与白云离。远寄僧犹忆，高看鹤未知。影交新长叶，皴匝旧生枝。多少同时种，深山不得移。	张𧏖	郑毂补阙山松	心根远高影皴多深	五言律诗
新鞭暗入庭，初长两三茎。不是他山少，无如此地生。垂梢丛上出，柔叶箨间成。何用高唐峡，风枝埽月明。	张𧏖	新竹	新初不无垂柔何风	五言律诗
一第时难得，归期日已过。相看玄鬓少，共忆白云多。楚阔天垂草，吴空月上波。无人不有遇，之子独狂歌。	张𧏖	和友人送赵能卿东归	一归相共楚吴无之	五言律诗
有家谁不别，经乱独难寻。远路波涛恶，穷荒雨雾深。烧惊山象出，雷触海鳌沉。为问南迁客，何人在瘴林。	张𧏖	送人归南中	有经远穷烧雷为何	五言律诗
边事多更变，天心亦为忧。胡兵来作寇，汉将也封侯。夜烧冲星赤，寒尘翳日愁。无门展微略，空上望西楼。	张𧏖	塞下曲	边天胡汉夜寒无空	五言律诗
历战燕然北，功高剑有威。闻名外国惧，轻命故人稀。角怨星芒动，尘愁日色微。从为汉都护，未得脱征衣。	张𧏖	边将二首一	历功闻轻角尘从未	五言律诗
按剑立城楼，西看极海头。承家为上将，开地得边州。碛迥兵难伏，天寒马易收。胡风一度猎，吹裂锦貂裘。	张𧏖	边将二首二	按西承开碛天胡吹	五言律诗
秋尽角声苦，逢人唯荷戈。城池向陇少，岐路出关多。雁远行垂地，烽高影入河。仍闻黑山寇，又觅汉家和。	张𧏖	朔方书事	秋逢城岐雁烽仍又	五言律诗
古驿成幽境，云萝隔四邻。夜灯移宿鸟，秋雨禁行人。废巷荆丛合，荒庭虎迹新。昔年经此地，终日是红尘。	张𧏖	经荒驿	古云夜秋废荒昔终	五言律诗
剃发得时名，僧应别应星。偶题皆有诏，闲论便成经。埽叶寒烧鼎，融冰晓注瓶。长因内斋出，多客叩禅扃。	张𧏖	赠栖白大师	剃僧偶闲埽融长多	五言律诗
见面虽年少，闻名似白头。玄谈穷释旨，清思掩诗流。果落痕生砌，松高影上楼。坛场在三殿，应召入焚修。	张𧏖	赠闻一上人	见闻玄清果松坛应	五言律诗
师教本于空，流来不自东。修从多劫后，行出众人中。衲冷湖山雨，幡轻海甸风。游吴累夏讲，还与虎溪同。	张𧏖	赠可伦上人	师流修行衲幡游还	五言律诗
师居中禁寺，外请已无缘。望幸唯修偈，承恩不乱禅。院多喧种药，池有化生莲。何日龙宫里，相寻借法船。	张𧏖	寄法干寺令𬤇太师	师外望承院池何相	五言律诗
何年万仞顶，独有坐禅僧。客上应无路，人传或见灯。斋厨唯有橡，讲石任生藤。遥想东林社，如师谁复能。	张𧏖	寄太白禅师	何独客人斋讲遥如	五言律诗
数里白云里，身轻无履踪。故寻多不见，偶到即相逢。古井生云水，高坛出异松。聊看杏花酌，便似换颜容。	张𧏖	遇道者	数身故偶古高聊便	五言律诗
得道疑人识，都城独闭关。头从白后黑，心向闹中闲。饥渴唯调气，儿孙亦驻颜。始知仙者隐，殊不在深山。	张𧏖	赠道者	得都头心饥儿始殊	五言律诗
半夜西亭雨，离人独启关。桑麻荒旧国，雷电照前山。细滴高槐底，繁声叠漏间。唯应孤镜里，明月长愁颜。	张𧏖	雨	半离桑雷细繁唯明	五言律诗
故友汉中尉，请为西蜀吟。人家多种橘，风土爱弹琴。水向昆明阔，山通大夏深。理闲无别事，时寄一登临。	张𧏖	送友尉蜀中	故请人风水山理时	五言律诗
浮世抛身外，栖踪入九华。遗篇补乐府，旧籍隶仙家。池静龟升树，庭荒鹤隐花。古来天子命，还少到烟霞。	张𧏖	费征君旧居	浮栖遗旧池庭古还	五言律诗
晨起竹轩外，逍遥清兴多。早凉生户牖，孤月照关河。旅食甘藜藿，归心忆薜萝。一尊如有地，放意且狂歌。	翁承赞	晨兴	晨逍早孤旅归一放	五言律诗
祧宗营祀舍，幽异胜珠林。名士穿云访，飞禽傍竹吟。窗含孤岫影，牧卧断霞阴。景福滋闽壤，芳名亘古今。	翁承赞	题莒潭安闽院	祧幽名飞窗牧景芳	五言律诗
流年五十前，朝朝倚少年。流年五十后，日日侵皓首。非通非介人，谁论四十九。贤哉蘧伯玉，清风独不朽。	黄滔	寓言	流朝流日非谁贤清	五言律诗
落花辞高树，最是愁人处。一一旋成泥，日暮有风雨。不如沙上蓬，根断随长风。飘然与道俱，无情任西东。	黄滔	落花	落最一日不根飘无	五言律诗
八月月如冰，登楼见姑射。美人隔千里，相思无羽驾。红兰裛露衰，谁以流光讶。何当诗一句，同吟祝玄化。	黄滔	寄徐正字夤	八登美相红谁何同	五言律诗
听歌桂席阑，下马槐烟里。豪门腐粱肉，穷巷思糠秕。孤灯照独吟，半壁秋花死。迟明亦如晦，鸡唱徒为尔。	黄滔	秋夕贫居	听下豪穷孤半迟鸡	五言律诗
此生如孤灯，素心挑易尽。不及如顽石，非与磨砻近。常思扬子云，五藏曾离身。寂寞一生中，千载空清芬。	黄滔	书怀寄友人	此素不非常五寂千	五言律诗
妾家五岭南，君戍三城北。雁来虽有书，衡阳越不得。别久情易料，岂在窥翰墨。塞上无烟花，宁思妾颜色。	黄滔	闺怨	妾君雁衡别岂塞宁	五言律诗
古县新烟火，东西入客诗。静长如假日，贫更甚闲时。僧借松萝住，人将雨雪期。三年一官罢，岳石看成碑。	黄滔	寄郑县李侍御	古东静贫僧人三岳	五言律诗
十洲非暂别，龙尾肯慵登。谏草封山药，朝衣施衲僧。月留江客待，句历钓船征。终恐林栖去，飡霞叶上升。	黄滔	上李补阙	十龙谏朝月句终飡	五言律诗
汉渚往湘川，乘流入远天。新秋无岸水，明月有琴船。露坐应通晓，萍居恐隔年。岳峰千万仞，知上啸猿巅。	黄滔	送李山人往湘中	汉乘新明露萍岳知	五言律诗
鲁史蜀琴旁，陶然举一觞。夕阳明岛屿，秋水浅池塘。世乱怜官替，家贫值岁荒。前峰亦曾宿，知有辟寒方。	黄滔	书崔少府居	鲁陶夕秋世家前知	五言律诗
九霄无诏下，何事近清尘。宅带松萝僻，日唯猿鸟亲。吟高仙掌月，期有洞庭人。莫问烟霞句，悬知见岳神。	黄滔	敷水卢校书	九何宅日吟期莫悬	五言律诗
襄汉多清景，东游已不能。蒹葭照流水，风雨扑孤灯。献赋闻新雁，思山见去僧。知君北来日，惆怅亦难胜。	黄滔	寄汉上友人	襄东蒹风献思知惆	五言律诗
终被春闱屈，低回至白头。寄家僧许岳，钓浦雨移洲。战士曾怜善，豪门不信愁。王孙草还绿，何处拟羁游。	黄滔	贻林铎	终低寄钓战豪王何	五言律诗
退耕逢歉岁，逐贡愧行朝。道在愁虽浅，吟劳鬓欲凋。破村虹入井，孤馆客投魈。谁怕秋风起，听蝉度渭桥。	黄滔	书怀	退逐道吟破孤谁听	五言律诗
鶵鹤兼留下，单车出柳烟。三年两殊考，一日数离筵。久别湖波绿，相思岳月圆。翠萝曾隐处，定恐却求仙。	黄滔	送陈明府归衡阳	鶵单三一久相翠定	五言律诗
灞陵桥上路，难负一年期。积雨鸿来夜，重江客去时。劳生多故疾，渐老少新知。惆怅都堂内，无门雪滞遗。	黄滔	秋辞江南	灞难积重劳渐惆无	五言律诗
寸心唯自切，上国与谁期。月晦时风雨，秋深日别离。便休终未肯，已苦不能疑。独愧商山路，千年四皓祠。	黄滔	入关旅次言怀	寸上月秋便已独千	五言律诗
野步爱江滨，江僧得见频。新文无古集，往事有清尘。松竹寒时雨，池塘胜处春。定应云雨内，陶谢是前身。	黄滔	贻李山人	野江新往松池定陶	五言律诗
斜日下孤城，长吟出点兵。羽书和客卷，边思杂诗情。朔雪定鸿翼，西风严角声。吟余多独坐，沙月对楼生。	黄滔	寄边上从事	斜长羽边朔西吟沙	五言律诗
庐阜东林寺，良游耻未曾。半生随计吏，一日对禅僧。泉远携茶看，峰高结伴登。迷津出门是，子细问三乘。	黄滔	题东林寺元祐上人院	庐良半一泉峰迷子	五言律诗
青山烹茗石，沧海寄家船。虽得重吟历，终难任意眠。砧疏连寺柳，风爽彻城泉。送目红蕉外，来期已杳然。	黄滔	送陈樵下第东归	青沧虽终砧风送来	五言律诗
道经前辈许，名拔后时喧。虚左中兴榜，无先北海尊。新文汉氏史，别墅谢公村。须到三征处，堂堂谒帝阍。	黄滔	寄陈磻隐居	道名虚无新别须堂	五言律诗
相知四十年，故国与长安。俱喜今辰在，休论往岁难。海鸣秋日黑，山直夏风寒。终始前儒道，升沉尽一般。	黄滔	寄林宽	相故俱休海山终升	五言律诗
老归江上村，孤寂欲何言。世乱时人物，家贫后子孙。青山寒带雨，古木夜啼猿。惆怅西川举，戎装度剑门。	黄滔	退居	老孤世家青古惆戎	五言律诗
衔杯国门外，分手见残阳。何日还南越，今朝往北荒。砂城经雨坏，虏骑入秋狂。亲咏关山月，归吟鬓的霜。	黄滔	送友人边游	衔分何今砂虏亲归	五言律诗
还失礼官求，花时出雍州。一生为远客，几处未曾游。故疾江南雨，单衣蓟北秋。茫茫数年事，今日泪俱流。	黄滔	下第出京	还花一几故单茫今	五言律诗
平生爱山水，下马虎溪时。已到终嫌晚，重游预作期。寺寒三伏雨，松偃数朝枝。翻译如曾见，白莲开旧池。	黄滔	游东林寺	平下已重寺松翻白	五言律诗
谢城还拥入，师以接人劳。过午休斋惯，离经吐论高。顶寒拳素发，珠锐走红绦。终忆泉山寺，听猿看海涛。	黄滔	赠怀光上人	谢师过离顶珠终听	五言律诗
前年入庐岳，数宿在灵溪。残烛松堂掩，孤峰月狖啼。平生为客老，胜境失云栖。纵有重游日，烟霞会恐迷。	黄滔	忆庐山旧游	前数残孤平胜纵烟	五言律诗
莫恨东墙下，频伤命不通。苦心如有感，他日自推公。雨夜扁舟发，花时别酒空。越山烟翠在，终愧卧云翁。	黄滔	别友人	莫频苦他雨花越终	五言律诗
幕客开新第，词人遍有诗。山怜九仙近，石买太湖奇。树势想高日，地形夸得时。自然成避俗，休与白云期。	黄滔	陈侍御新居	幕词山石树地自休	五言律诗
纵徴终不起，相与避烟尘。待到中兴日，同看上国春。新诗说人尽，旧宅落花频。移觅深山住，啼猿作四邻。	黄滔	寄从兄璞	纵相待同新旧移啼	五言律诗
古观云溪上，孤怀永夜中。梧桐四更雨，山水一庭风。诗得如何句，仙游最胜宫。却愁逢羽客，相与入烟空。	黄滔	寄李校书游简寂观	古孤梧山诗仙却相	五言律诗
断峤沧江上，相思恨阻寻。高斋秋不掩，几夜月当吟。落石有泉滴，盈庭无树阴。茫茫名利内，何以拂尘襟。	黄滔	寄友人山居	断相高几落盈茫何	五言律诗
谁识在官意，开门树色间。寻幽频宿寺，乞假拟归山。半白侵吟鬓，微红见药颜。不知琴月夜，几客得同闲。	黄滔	上刑部卢员外	谁开寻乞半微不几	五言律诗
虏酒不能浓，纵倾愁亦重。关河初落日，霜雪下穷冬。野烧枯蓬旋，沙风匹马冲。蓟门无易过，千里断人踪。	黄滔	送友人游边	虏纵关霜野沙蓟千	五言律诗
新发烟霞咏，高人得以传。吟销松际雨，冷咽石间泉。大国兵戈日，故乡饥馑年。相逢江海上，宁免一潸然。	黄滔	和友人酬寄	新高吟冷大故相宁	五言律诗
昨夜孤灯下，阑干泣数行。辞家从早岁，落第在初场。青草湖田改，单车客路忙。何人立功业，新命到封王。	黄滔	下第	昨阑辞落青单何新	五言律诗
燕雁一来后，人人尽到关。如何冲腊雪，独自过商山。羸马高坡下，哀猿绝壁间。此心无处说，鬓向少年斑。	黄滔	过商山	燕人如独羸哀此鬓	五言律诗
萧飒闻风叶，惊时不自堪。宦名中夜切，人事长年谙。古画僧留与，新知客遇谈。乡心随去雁，一一到江南。	黄滔	旅怀	萧惊宦人古新乡一	五言律诗
寂寞三冬杪，深居业尽抛。迳松开雪后，砌竹忽僧敲。茗汲冰销溜，𬬻烧鹊去巢。共谈慵僻意，微日下林梢。	黄滔	冬暮山舍喜标上人见访	寂深迳砌茗𬬻共微	五言律诗
三秦五岭意，不得不依然。迹寓枯槐曲，业芜芳草川。花当落第眼，雨暗出城天。层阁浮云外，何人动管弦。	黄滔	关中言怀	三不迹业花雨层何	五言律诗
到君栖迹所，竹迳与衡门。亦在干坤内，独无尘俗喧。新泉浮石藓，崩壁露松根。更说寻僧处，孤峰上啸猿。	黄滔	题友人山居	到竹亦独新崩更孤	五言律诗
谏省垂清论，仙曹岂久临。虽专良史业，未畏直臣心。路入丹霄近，家藏华岳深。还如韩吏部，谁不望知音。	黄滔	寄敷水卢校书	谏仙虽未路家还谁	五言律诗
惠化如施雨，邻州亦可依。正衙无吏近，高会觉人稀。海日旗边出，沙禽角外归。四明多隐客，闲约到岩扉。	黄滔	赠明州霍员外	惠邻正高海沙四闲	五言律诗
疏竹漏斜晖，庭间阴复遗。句成苔石茗，吟弄雪窗碁。沙草泉经涩，林斋客集迟。西风虚见逼，未拟问京师。	黄滔	题友人山斋	疏庭句吟沙林西未	五言律诗
望岁心空切，耕夫尽把弓。千家数人在，一税十年空。没阵风沙黑，烧城水陆红。飞章奏西蜀，明诏与殊功。	黄滔	书事	望耕千一没烧飞明	五言律诗
十亩余芦苇，新秋看雪霜。世人谁到此，尘念自应忘。斜日风收钓，深秋雨信梁。不知双阙下，何以谓轩裳。	黄滔	题山居逸人	十新世尘斜深不何	五言律诗
爽气遍搜空，难堪倚望中。孤烟愁落日，高木病西风。山寂樵声出，露凉蝉思穷。此时尘外事，幽默几人同。	黄滔	秋晚山居	爽难孤高山露此幽	五言律诗
洞门穿瀑布，尘世岂能通。曾有游山客，来逢采药翁。异花寻复失，幽迳蹑还穷。拟作经宵计，风雷立满空。	黄滔	游山	洞尘曾来异幽拟风	五言律诗
俗间尘外境，郭内宅中亭。或有人家创，还无莲幕馨。石曾湖岸见，琴误岳楼听。来客频频说，终须作画屏。	黄滔	题王侍御宅内亭子	俗郭或还石琴来终	五言律诗
花宫城郭内，师住亦清凉。何必天台寺，幽蝉瀑布房。簟舒湘竹滑，茗煮蜀芽香。更看道高处，居侯题翠梁。	黄滔	题道成上人院	花师何幽簟茗更居	五言律诗
数塞未求通，吾非学养蒙。穷居岁杪雨，孤坐夜深风。年长惭昭代，才微辱至公。还愁把春酒，双泪污杯中。	黄滔	贫居冬杪	数吾穷孤年才还双	五言律诗
梦思非一日，携手却凄凉。诗见江南雹，游经塞北霜。驱车先五漏，把菊后重阳。惆怅天边桂，谁教岁岁香。	黄滔	贻张𧏖	梦携诗游驱把惆谁	五言律诗
忍历通庄出，东风舞酒旗。百花无看处，三月到残时。游塞闻兵起，还吴值岁饥。定唯荒寺里，坐与噪蝉期。	黄滔	晚春关中	忍东百三游还定坐	五言律诗
五原人走马，昨夜到京师。绣户新夫妇，河梁生别离。陇花开不艳，羌笛静犹悲。惆怅良哉辅，铿锵立凤池。	黄滔	河梁	五昨绣河陇羌惆铿	五言律诗
还家俄赴阙，别思肯凄凄。山坐轺车看，诗持谏笔题。天开中国大，地设四维低。拜舞吾君后，青云更有梯。	黄滔	送翁拾遗	还别山诗天地拜青	五言律诗
彼此若飘蓬，二年何所从。帝都秋未入，江馆夜相逢。瘴岭行冲夏，边沙住隔冬。旅愁论未尽，古寺扣晨钟。	黄滔	逢友人	彼二帝江瘴边旅古	五言律诗
县与白云连，沧洲况县前。岳僧同夜坐，江月看秋圆。琴拂莎庭石，茶担乳洞泉。莫耽云水兴，疲俗待君痊。	黄滔	寄湘中郑明府	县沧岳江琴茶莫疲	五言律诗
官拜少常休，青緺换鹿裘。狂歌离乐府，醉梦到瀛洲。古器岩耕得，神方客谜留。清溪莫沉钓，王者或畋游。	黄滔	寄少常卢同年	官青狂醉古神清王	五言律诗
江头去时路，归客几纷纷。独在异乡殁，若为慈母闻。青春成大夜，新雨坏孤坟。应作芝兰出，泉台月桂分。	黄滔	伤翁外甥	江归独若青新应泉	五言律诗
轺车难久驻，须到别离时。北阙定归去，东山空作期。绿苔劳扫径，丹凤欲衔词。杨柳开帆岸，今朝泪已垂。	黄滔	东山之游未遂渐逼行期作四	轺须北东绿丹杨今	五言律诗
超达陶子性，留琴不设弦。觅句朝忘食，倾杯夜废眠。爱月影为伴，吟风声自连。听此莺飞谷，心怀迷远川。	黄滔	赠友人	超留觅倾爱吟听心	五言律诗
金门谁奉诏，碧岸独垂钩。旧友秪樵叟，新交惟野鸥。嘉名悬日月，深谷化陵丘。便可招巢父，长川好饮牛。	徐夤	钓台	金碧旧新嘉深便长	五言律诗
胡为名利役，来往老关河。白发随梳少，青山入梦多。途穷怜抱疾，世乱耻登科。却起渔舟念，春风钓绿波。	徐夤	旅次寓题	胡来白青途世却春	五言律诗
承家居阙下，避世出关东。有酒刘伶醉，无儿伯道穷。新诗吟阁赏，旧业钓台空。雨雪还相访，心怀与我同。	徐夤	赠严司直	承避有无新旧雨心	五言律诗
葫芦窗畔挂，是物在其间。雪色老人鬓，桃花童子颜。祭星秋卜日，采药晓登山。旧放长生鹿，时衔瑞草还。	徐夤	赠东方道士	葫是雪桃祭采旧时	五言律诗
香厨流瀑布，独院锁孤峰。绀发青螺长，文茵紫豹重。卵枯皆化燕，蜜老却成蜂。明月留人宿，秋声夜着松。	徐夤	题僧壁	香独绀文卵蜜明秋	五言律诗
孤军前度战，一败一成功。卷斾早归国，卧尸犹臂弓。草间腥半在，沙上血残红。伤魄何为者，五湖垂钓翁。	徐夤	和人经隋唐间战处	孤一卷卧草沙伤五	五言律诗
红颜如朔雪，日烁忽成空。泪尽黄云雨，尘消白草风。君心争不悔，恨思竟何穷。愿化南飞燕，年年入汉宫。	徐夤	追和常建叹王昭君	红日泪尘君恨愿年	五言律诗
洪流盘砥柱，淮济不同波。莫讶清时少，都缘曲处多。远能通玉塞，高复接银河。大禹成门崄，为龙始得过。	徐夤	河流	洪淮莫都远高大为	五言律诗
久别猿啼寺，流年劫逝波。旧僧归塔尽，古瓦长松多。壁藓昏题记，窗萤散薜萝。平生英壮节，何故旋消磨。	徐夤	题南寺	久流旧古壁窗平何	五言律诗
十载衣裘尽，临寒隐薜萝。心闲缘事少，身老爱山多。玉露催收菊，金风促翦禾。燕秦正戎马，林下好婆娑。	徐夤	北山秋晚	十临心身玉金燕林	五言律诗
昔游红杏苑，今隐刺桐村。岁计悬僧债，科名负国恩。不书胝渐稳，频镊鬓无根。惟有经邦事，年年志尚存。	徐夤	昔游	昔今岁科不频惟年	五言律诗
红筵丝竹合，用尔作欢娱。直指宁偏党，无私绝觊觎。当歌谁擐袖，应节渐轻躯。恰与真相似，毡裘满颔须。	徐夤	酒胡子	红用直无当应恰毡	五言律诗
近来吾道少，恸哭博陵君。直节岩前竹，孤魂岭上云。缙绅传确论，丞相取遗文。废却中兴策，何由免用军。	徐夤	吊崔补阙	近恸直孤缙丞废何	五言律诗
三年悲过隙，一室类销冰。妻病入仙观，子穷随岳僧。荒丘寒有雨，古屋夜无灯。往日清猷着，金门几欲徴。	徐夤	吊赤水李先生	三一妻子荒古往金	五言律诗
不假陶镕妙，谁教羽翼全。五金池畔质，百和口中烟。觜钝鱼难啄，心空火自燃。御炉如有阙，须进圣君前。	徐夤	香鸭	不谁五百觜心御须	五言律诗
名参十二属，花入羽毛深。守信催朝日，能鸣送晓阴。峨冠装瑞璧，利爪削黄金。徒有稻粱感，何由报德音。	徐夤	鸡	名花守能峨利徒何	五言律诗
举翼凌空碧，依人到大邦。粉翎栖画阁，雪影拂琼窗。振鹭堪为侣，鸣鸠好作双。狎鸥归未得，睹尔忆晴江。	徐夤	白鸽	举依粉雪振鸣狎睹	五言律诗
行止竟何从，深溪与古峰。青荷巢瑞质，绿水返灵踪。钻骨神明应，酬恩感激重。仙翁求一卦，何日脱龙钟。	徐夤	龟	行深青绿钻酬仙何	五言律诗
日下徴良匠，宫中赠阿娇。瑞莲开二孕，琼缕织千条。蝉翼轻轻结，花纹细细挑。舞时红袖举，纤影透龙绡。	徐夤	银结条冠子	日宫瑞琼蝉花舞纤	五言律诗
剑门南面树，移向会仙亭。锦水饶花艳，岷山带叶青。文君惭婉娩，神女让娉婷。烂熳红兼紫，飘香入绣扃。	徐夤	蜀葵	剑移锦岷文神烂飘	五言律诗
食尽须分散，将行几愿留。春兼三月闰，人拟半年游。风俗同吴地，山川拥梓州。思君登栈道，猿啸始应愁。	喻坦之	送友人游东川	食将春人风山思猿	五言律诗
危槛倚山城，风帆槛外行。日生沧海赤，潮落浙江清。秋晚遥峰出，沙干细草平。西陵烟树色，长见伍员情。	喻坦之	题樟亭驿楼	危风日潮秋沙西长	五言律诗
自古东西路，舟车此地分。河声梁苑夜，草色楚田曛。雁已多南去，蝉犹在此闻。圣朝无谏猎，何计谒明君。	喻坦之	大梁送友人东游	自舟河草雁蝉圣何	五言律诗
为儒早得名，为客不忧程。春尽离丹阙，花繁到锦城。雪消巴水涨，日上剑关明。预想回来树，秋蝉已数声。	喻坦之	送友人游蜀	为为春花雪日预秋	五言律诗
相见不相暌，一留日已西。轩凉庭木大，巷僻鸟巢低。背俗修琴谱，思家话药畦。卜邻期太华，同上上方梯。	喻坦之	留别友人书斋	相一轩巷背思卜同	五言律诗
身向闲中老，生涯本豁然。草堂山水下，渔艇鸟花边。窥井猿兼鹿，啼林鸟杂蝉。何时人事了，依此亦高眠。	喻坦之	题耿处士林亭	身生草渔窥啼何依	五言律诗
行役何时了，年年骨肉分。春风来汉棹，雪路入商云。水险溪难定，林寒鸟异群。相逢聊坐石，啼狖语中闻。	喻坦之	商于逢友人	行年春雪水林相啼	五言律诗
花落杏园枝，驱车问路岐。人情谁可会，身事自堪疑。岳雨狂雷送，溪槎涨水吹。家山如此景，几处不相随。	喻坦之	灞上逢故人	花驱人身岳溪家几	五言律诗
岛屿遍含烟，烟中济大川。山城犹转漏，沙浦已摇船。海曙霞浮日，江遥水合天。此时空阔思，翻想涉穷边。	喻坦之	发浙江	岛烟山沙海江此翻	五言律诗
广苇夹深流，萧萧到海秋。宿船横月浦，惊鸟绕霜洲。云湿淮南树，笳清泗水楼。徒悬乡国思，羁迹尚东游。	喻坦之	晚泊旴𣅿	广萧宿惊云笳徒羁	五言律诗
归日值江春，看花过楚津。草晴虫网遍，沙晓浪痕新。莲叶初浮水，鸥雏已狎人。渔心惭未遂，空厌路岐尘。	喻坦之	归江南	归看草沙莲鸥渔空	五言律诗
困马榆关北，那堪落景催。路行沙不绝，风与雪兼来。草得春犹白，鸿侵夏始回。行人莫远入，戍角有余哀。	喻坦之	代北言怀	困那路风草鸿行戍	五言律诗
误入杏花尘，晴江一看春。菰蒲虽似越，骨肉且非秦。曲岸藏翘鹭，垂杨拂跃鳞。徒怜汀草色，未是醉眠人。	喻坦之	春游曲江	误晴菰骨曲垂徒未	五言律诗
清省宜寒夜，仙才称独吟。钟来宫转漏，月过合移阴。鹤避灯前尽，芸高幄外深。想知因此兴，暂动忆山心。	喻坦之	和范秘书宿省中作	清仙钟月鹤芸想暂	五言律诗
泰华当公署，为官兴可知。砚和青霭冻，帘对白云垂。峻掌光浮日，危莲影入池。料于三考内，应惜德音移。	喻坦之	寄华阴姚少府	泰为砚帘峻危料应	五言律诗
江钟寒夕微，江鸟望巢飞。木落山城出，潮生海棹归。独吟霜岛月，谁寄雪天衣。此别三千里，关西信更稀。	喻坦之	路泊富春寄友人	江江木潮独谁此关	五言律诗
数萼初含雪，孤标画本难。香中别有韵，清极不知寒。横笛和愁听，斜枝倚病看。朔风如解意，容易莫摧残。	崔道融	梅花	数孤香清横斜朔容	五言律诗
莫话诗中事，诗中难更无。吟安一个字，捻断数茎须。险觅天应闷，狂搜海亦枯。不同文赋易，为着者之乎。	卢延让	苦吟	莫诗吟捻险狂不为	五言律诗
瑞雪落纷华，随风一向斜。地平铺作月，天迥撒成花。客满烧烟舍，牛牵卖炭车。吾皇忧挟纩，犹自问君家。	卢延让	雪	瑞随地天客牛吾犹	五言律诗
春意送残腊，春晴融小洲。蒲茸才簇岸，柳颊已遮楼。便有杯觞兴，可摅羁旅愁。凫鹥亦相狎，尽日戏清流。	刘象	早春池亭独游三首一	春春蒲柳便可凫尽	五言律诗
清流环绿筿，清景媚虹桥。莺刷初迁羽，莎拳拟拆苗。细沙擢暖岸，淑景动和飙。倍忆同袍侣，相欢倒一瓢。	刘象	早春池亭独游三首二	清清莺莎细淑倍相	五言律诗
一瓢欢自足，一日兴偏多。幽意人先赏，疏丛蝶未过。知音新句苦，窥沼醉颜酡。万虑从相拟，今朝欲奈何。	刘象	早春池亭独游三首三	一一幽疏知窥万今	五言律诗
江湖劳遍寻，祗自长愁襟。到处慵开口，何人可话心。登楼得句远，望月抒情深。却忆山斋后，猿声相伴吟。	沈颜	书怀寄友人	江祗到何登望却猿	五言律诗
飞骑经巴栈，鸿恩及夏台。将从天上去，人自日边来。此处金门远，何时玉辇回。早平关右贼，莫待诏书催。	李琪	奉试诏用拓拔思恭为京北收	飞鸿将人此何早莫	五言律诗
善高天外远，方丈海中遥。自有山神护，应无劫火烧。坏文侵古壁，飞剑出寒霄。何似苍苍色，严妆十七朝。	李琪	题广爱寺楞伽山	善方自应坏飞何严	五言律诗
浩浩看花晨，六街扬远尘。尘中一丈日，谁是晏眠人。御柳舞着水，野莺啼破春。徒云多失意，犹自惜离秦。	曹松	长安春日	浩六尘谁御野徒犹	五言律诗
在秦生楚思，波浪接禅关。塔碍高林鸟，窗开白日山。树阴移草上，岸色透庭间。入内谈经彻，空携讲疏还。	曹松	慈恩寺贻楚霄上人	在波塔窗树岸入空	五言律诗
马蹄京洛岐，复此少闲时。老积沧洲梦，秋乖白阁期。平生五字句，一夕满头丝。把向侯门去，侯门未可知。	曹松	崇义里言怀	马复老秋平一把侯	五言律诗
此木韵弥全，秋霄学瑟弦。空知百余尺，未定几多年。古甲磨云拆，孤根捉地坚。何当抛一干，作盖道场前。	曹松	僧院松	此秋空未古孤何作	五言律诗
富者非义取，朴风争肯还。红尘不待晓，白首有谁闲。浅度四溟水，平看诸国山。只消年作劫，俱到总无间。	曹松	贻世	富朴红白浅平只俱	五言律诗
直到南箕下，方谙涨海头。君恩过铜柱，戎节限交州。犀占花阴卧，波冲瘴色流。远夷非不乐，自是北人愁。	曹松	南游	直方君戎犀波远自	五言律诗
辞天理玉簪，指日使鸡林。犹有中华恋，方同积浪深。张帆度鲸口，衔命见臣心。渥泽遐宣后，归期抵万金。	曹松	送胡中丞使日东	辞指犹方张衔渥归	五言律诗
园里先生冢，鸟啼春更伤。空余八封树，尚对一茅堂。白日埋杜甫，皇天无耒阳。如何稽古力，报答甚茫茫。	曹松	哭陈陶处士	园鸟空尚白皇如报	五言律诗
冥心坐似痴，寝食亦如遗。为觅出人句，秪求当路知。岂能穷到老，未信达无时。此道须天付，三光幸不私。	曹松	言怀	冥寝为秪岂未此三	五言律诗
寥寥天地内，夜魄爽何轻。频见此轮满，即应华发生。不圆争得破，才正又须倾。人事还如此，因知倚伏情。	曹松	月	寥夜频即不才人因	五言律诗
栗杖出匡顶，百中无一枝。虽因野僧得，犹畏岳神知。画月冷光在，指云秋片移。宜留引蹇步，他日访峨嵋。	曹松	答匡山僧赠榔栗杖	栗百虽犹画指宜他	五言律诗
泻月声不断，坐来心益闲。无人知落处，万木冷空山。远忆云容外，幽疑石缝间。那辞通曙听，明日度蓝关。	曹松	商山夜闻泉	泻坐无万远幽那明	五言律诗
默默守吾道，望荣来替愁。吟诗应有罪，当路却如雠。陆海傥难溺，九霄争便休。敢言名誉出，天未白吾头。	曹松	书怀	默望吟当陆九敢天	五言律诗
出门嗟世路，何日朴风归。是处太行险，□□应解飞。主人厚薄礼，客子新故衣。所以浇浮态，多令行者违。	曹松	道中	出何是□主客所多	五言律诗
势能成岳仞，顷刻长崔嵬。瞑鸟飞不到，野风吹得开。一天分万态，立地看忘回。欲结暑宵雨，先闻江上雷。	曹松	夏云	势顷瞑野一立欲先	五言律诗
上将拥黄须，安西逐指呼。离乡俱少壮，到碛减肌肤。风雪夜防塞，腥膻朝系胡。为君乐战死，谁喜作征夫。	曹松	塞上行	上安离到风腥为谁	五言律诗
晓色教不睡，卷帘清气中。林残数枝月，发冷一梳风。并鸟含钟语，欹荷隔雾空。莫疑营白日，道路本无穷。	曹松	晨起	晓卷林发并欹莫道	五言律诗
触目尽如幻，幻中能几时。愁来舍行乐，事去莫吞悲。白发不由己，黄金留待谁。耕烟得铭志，翻为古人思。	曹松	感世	触幻愁事白黄耕翻	五言律诗
落笔胜缩地，展图当晏宁。中华属贵分，远裔占何星。分寸辨诸岳，斗升观四溟。长疑未到处，一一似曾经。	曹松	观华夷图	落展中远分斗长一	五言律诗
山寒草堂暖，寂夜有良朋。读易分高烛，煎茶取折冰。庭垂河半角，窗露月微棱。俱入论心地，争无俗者憎。	曹松	山上寒夜呈进士许棠	山寂读煎庭窗俱争	五言律诗
凌春帝子阁，偶眺日移西。浪势平花坞，帆阴上柳堤。凝岚藏宿翼，叠鼓碎归蹄。只此长吟咏，因高思不迷。	曹松	滕王阁春日晚眺	凌偶浪帆凝叠只因	五言律诗
冈扉聊自启，信步出波边。野火风吹阔，春冰鹤啄穿。渚樯齐驿树，山鸟入公田。未创孤云势，空思白阁年。	曹松	钟陵野步	冈信野春渚山未空	五言律诗
故人江阁在，重到事悠悠。无尔向潭上，为吾倾瓮头。空余赤枫叶，堕落钓鱼舟。疑是冲虚去，不为天地囚。	曹松	哭胡处士	故重无为空堕疑不	五言律诗
紫檀衣且香，春殿日尤长。此地开新讲，何山鏁旧房。僧名喧北阙，师印续南方。莫惜青莲喻，秦人听未忘。	曹松	青龙寺赠云颢法师	紫春此何僧师莫秦	五言律诗
才子紫檀衣，明君宠顾时。讲升高座懒，书荅重臣迟。瓶势倾圆顶，刀声落碎髭。还闻穿内去，随驾进新诗。	曹松	荐福寺赠应制白公	才明讲书瓶刀还随	五言律诗
云僧凿山井，寒碧在中庭。况是分嵓眼，同来下石瓶。旁痕终变藓，圆影即澄星。异夜天龙蛰，应闻说叶经。	曹松	观山寺僧穿井	云寒况同旁圆异应	五言律诗
天涯缘事了，又造石霜微。不以千峰险，唯将独影归。有为嫌假佛，无境是真机。到后流沙锡，何时更有飞。	曹松	送德光禅师	天又不唯有无到何	五言律诗
外邑官同隐，宁劳短吏趋。看云情自足，爱酒逸应无。簟席弹碁子，衣裳惹印朱。仍闻陂水近，亦拟掉菰蒲。	曹松	赠南陵李主簿	外宁看爱簟衣仍亦	五言律诗
寺楼凉出竹，非与曲江赊。野火流穿苑，秦山叠入巴。风梢离众叶，岸角积虚沙。此地钟声近，令人思未涯。	曹松	慈恩寺东楼	寺非野秦风岸此令	五言律诗
代远已难问，累累次古城。民田侵不尽，客路踏还平。作穴蛇分蛰，依冈鹿绕行。唯应风雨夕，鬼火出林明。	曹松	古冢	代累民客作依唯鬼	五言律诗
一迳通高屋，重云翳两原。山寒初宿顶，泉落未知根。急雨洗荒壁，惊风开静门。听君吟废夜，苦却建溪猿。	曹松	访山友	一重山泉急惊听苦	五言律诗
一从诸事懒，海上迹宜沉。吾道不当路，鄙人甘入林。云垂方觅鹤，月湿始收琴。水石南州好，谁陪刻骨吟。	曹松	林下书怀寄建州李频员外	一海吾鄙云月水谁	五言律诗
曾宿三巴路，今来不愿听。云根啼片白，峰顶掷尖青。护果憎禽啄，栖霜觑叶零。唯应卧岚客，怜尔傍岩扃。	曹松	猿	曾今云峰护栖唯怜	五言律诗
天高淮泗白，料子趋修程。汲水疑山动，扬帆觉岸行。云离京口树，雁入石头城。后夜分遥念，诸峰霜露生。	曹松	秋日送方干游上元	天料汲扬云雁后诸	五言律诗
出麾临建水，下世在公堂。苦集休开箧，清资罢转郎。瘴中无子奠，岭外一妻孀。定是浮香骨，东归就故乡。	曹松	哭李频员外	出下苦清瘴岭定东	五言律诗
岚霭润窗棂，吟诗得冷症。教餐有效药，多愧独行僧。云湿煎茶火，冰封汲井绳。片扉深着掩，经国自无能。	曹松	山中言事	岚吟教多云冰片经	五言律诗
辟书来几日，遂喜就嘉招。犹向风沙浅，非于甸服遥。时平无探骑，秋静见盘雕。若遣关中使，烦君问寂寥。	曹松	送左协律京西从事	辟遂犹非时秋若烦	五言律诗
造化峰峰异，宜教岳德谦。灵踪载籍古，怪刃刺云尖。盘蹙陵阳壮，孤标建邺瞻。霁余堪洗目，青出谢家檐。	曹松	望九华寄池阳太守	造宜灵怪盘孤霁青	五言律诗
明时应不谏，天幕称仙才。聘入关中去，人从帝侧来。诗窗盛岛屿，檄盾照风雷。几度陪旄节，营巡海色回。	曹松	上广州支使王拾遗	明天聘人诗檄几营	五言律诗
佩墨县兼清，约关西近城。三峰岂不重，厚地戴犹轻。雪筿欹难直，风泉喷易横。须知高枕外，长是劝民耕。	曹松	赠华阴李明府	佩约三厚雪风须长	五言律诗
度岁休笼闭，身轻好羽仪。白云□是伴，沧海得因谁。唳起遗残食，盘余在迥枝。条风频雨去，只恐更相随。	曹松	送人庭鹤	度身白沧唳盘条只	五言律诗
细声从峤足，幽淡浸香墀。此境未开日，何人初见时。耗痕延黑藓，净罅吐微澌。应有乔梢鹤，下来当饮之。	曹松	信州闻通寺题僧砌下泉	细幽此何耗净应下	五言律诗
此地似商岭，云霞空往还。衰条难定鸟，缺月易依山。野色耕不尽，溪容钓自闲。分因多卧退，百计少相关。	曹松	山中	此云衰缺野溪分百	五言律诗
不醉长安酒，冥心只似师。望山吟过日，伴鹤立多时。沟远流声细，林寒绿色迟。庵西萝月夕，重约语空期。	曹松	寄崇圣寺僧	不冥望伴沟林庵重	五言律诗
忍苦待知音，无时省废吟。始为分路客，莫问向隅心。峤翠藏幽瀑，枝风下晓禽。忆君秋欲尽，马上秣陵砧。	曹松	金陵道中寄	忍无始莫峤枝忆马	五言律诗
旧客东归远，长安诗少朋。去愁分碛雁，行计逐乡僧。华岳无时雪，黄河漫处冰。知辞国门路，片席认西陵。	曹松	都门送许棠东归	旧长去行华黄知片	五言律诗
北鄙征难尽，诗愁满去程。废巢侵烧色，荒冢入锄声。逗野河流浊，离云碛日明。幷州戎垒地，角动引风生。	曹松	送进士喻坦之游太原	北诗废荒逗离幷角	五言律诗
杨柳城初鏁，轮蹄息去踪。春流无旧岸，夜色失诸峰。影动渔边火，声迟话后钟。明朝回去雁，谁向北郊逢。	曹松	九江暮春书事	杨轮春夜影声明谁	五言律诗
洪州向西顾，不忍暂忘君。记得瀑泉落，省同幽鸟闻。一回经雨雹，长有剩风云。未定却栖息，前头江海分。	曹松	再到洪州望西山	洪不记省一长未前	五言律诗
扫庭秋漏滴，接话贵忘眠。静夜人相语，低枝鸟暗迁。星围南极定，月照断河连。后会花宫子，应开石上禅。	曹松	与胡汾坐月期贯休上人不至	扫接静低星月后应	五言律诗
年光离岳色，带疾卧南原。白日与无事，俗人嗔闭门。樵鱼临片水，野鹿入荒园。莫问荣华事，清霜点发根。	曹松	赠胡处士	年带白俗樵野莫清	五言律诗
天涯兵火后，风景畏临门。骨肉到时节，团圆因梦魂。池塘营水眼，岭峤结花根。耳纵听歌吹，中心不可论。	曹松	铅山写怀	天风骨团池岭耳中	五言律诗
何年话尊宿，瞻礼此堂中。入郭非无路，归林自学空。溅瓶云峤水，逆磬雪川风。时说南庐事，知师用意同。	曹松	书翠岩寺壁	何瞻入归溅逆时知	五言律诗
凿出江湖思，凉多□□间。无风触微浪，半日□秋山。客袖沙光满，船窗荻影闲。时人见黄绶，应笑狎鸥还。	曹松	江西题东湖	凿凉无半客船时应	五言律诗
海云山上寺，每到每开襟。万木长不住，细泉听更深。蜩沾高雨断，鸟遇夕岚沉。此地良宵月，秋怀隔楚砧。	曹松	题湖南岳麓寺	海每万细蜩鸟此秋	五言律诗
为县潇湘水，门前树配苔。晚吟公籍少，春醉积林开。涤砚松香起，擎茶岳影来。任官当此境，更莫梦天台。	曹松	赠衡山麋明府	为门晚春涤擎任更	五言律诗
边寒来所阔，今日复明朝。河凌坚通马，胡云缺见雕。砂中程独泣，乡外隐谁招。回首若经岁，灵州生柳条。	曹松	塞上	边今河胡砂乡回灵	五言律诗
及第兼归觐，宜忘涉驿劳。青云重庆少，白日一飞高。转楚闻啼狖，临湘见叠涛。海阳沉饮罢，何地佐旌旄。	曹松	送邵安石及第归连州觐省	及宜青白转临海何	五言律诗
乡路穿京过，宁心去少同。日斜寻阔碛，春尽逐归鸿。独树河声外，凝笳塞色中。怜君到此处，却背老莱风。	曹松	边上送友人归宁	乡宁日春独凝怜却	五言律诗
残腊即又尽，东风应渐闻。一宵犹几许，两岁欲平分。燎暗倾时斗，春通绽处芬。明朝遥捧酒，先合祝尧君。	曹松	除夜	残东一两燎春明先	五言律诗
香门接巨垒，画角间清钟。北固一何峭，西僧多此逢。天垂无际海，云白久晴峰。旦暮然灯外，涛头振蛰龙。	曹松	题甘露寺	香画北西天云旦涛	五言律诗
罢讲巡岩坞，无穷得野情。腊高犹伴鹿，夏满不归城。云朵缘崖发，峰阴截水清。自然双洗耳，唯任白毫生。	曹松	贻住山僧	罢无腊夏云峰自唯	五言律诗
仙鹤曾鸣处，泉兼半井苔。直峰抛影入，片月泻光来。潋滟侵颜冷，深沉慰眼开。何因值舟顶，满汲石瓶回。	曹松	题鹤鸣泉	仙泉直片潋深何满	五言律诗
先生不折桂，谪去抱何冤。已葬离燕骨，难招入剑魂。旅坟低却草，稚子哭胜猿。冥寞如搜句，宜邀贺监论。	曹松	吊贾岛二首一	先谪已难旅稚冥宜	五言律诗
青斾低寒水，清笳出晓风。鸟来伤贾傅，马立葬滕公。松柏青山上，城池白日中。一朝今古隔，惟有月明同。	曹松	吊贾岛二首二	青清鸟马松城一惟	五言律诗
前心奈兵阻，悔作豫章分。芳草未归日，故人多是坟。帆行出岫雨，马践过江云。此地一樽酒，当时皆以文。	曹松	忆江西幷悼亡友	前悔芳故帆马此当	五言律诗
一樯悬五两，此日动归风。客路抛湓口，家林入镜中。谭余云出峤，咏苦月欹空。更若看𫛛鹊，何人夜坐同。	曹松	九江送方干归镜湖	一此客家谭咏更何	五言律诗
西城疾病日，此地少寻君。古迹春犹在，遥泉夜尽闻。片时三处雨，九叠几重云。到者皆忘寐，神精与俗分。	曹松	庐山访贾匡	西此古遥片九到神	五言律诗
池上分行种，公庭觉少尘。根离潮水岸，韵爽判曹人。正午回鱼影，方昏息鹭身。无时不动咏，沧岛思方频。	曹松	顾少府池上	池公根韵正方无沧	五言律诗
一樯千里外，隐者兴宜孤。落日长边海，秋风满故都。掩关苔色老，盘迳叶声枯。匡岳来时过，迟回绝顶无。	曹松	喜友人归上元别业	一隐落秋掩盘匡迟	五言律诗
霁动江池色，春残一去游。菰风生马足，槐雪滴人头。北阙尘未起，南山青欲流。如何多别地，却得醉汀洲。	曹松	曲江暮春雪霁	霁春菰槐北南如却	五言律诗
春饮一杯酒，便吟春日诗。木梢寒未觉，地脉暖先知。鸟啭星沉后，山分雪薄时。赏心无处说，怅望曲江池。	曹松	立春日	春便木地鸟山赏怅	五言律诗
少年云溪里，禅心夜更闲。煎茶留静者，靠月坐苍山。露白钟寻定，萤多户未关。嵩阳大石室，何日译经还。	曹松	宿溪僧院	少禅煎靠露萤嵩何	五言律诗
日月出又没，台城空白云。虽宽百姓土，渐缺六朝坟。禾黍是亡国，山河归圣君。松声骤雨足，几寺晚钟闻。	曹松	石头怀古	日台虽渐禾山松几	五言律诗
静节灌园余，得非成隐居。长当庚子日，独拜五经书。白浪吹亡国，秋霜洗大虚。门前是京口，身外不营储。	曹松	浙右赠陆处士	静得长独白秋门身	五言律诗
丘中久不起，将谓诏书来。及见凌云说，方知掩夜台。白衣归北路，玄造亦遗才。世上亡君后，诗声更大哉。	曹松	哭胡处士	丘将及方白玄世诗	五言律诗
一雨西城色，陶家心自清。山衔中郭分，云卷下湖程。公署闻流木，人烟入废城。难忘楚尽处，新有越吟生。	曹松	赠余干袁明府	一陶山云公人难新	五言律诗
任官征战后，度日寄闲身。封卷还高客，飞书问野人。废田教种糓，生路遣寻薪。若起柴桑兴，无先漉酒巾。	曹松	赠雷乡张明府	任度封飞废生若无	五言律诗
轻帆下阔流，便泊此沙洲。湖影撼山朵，日阳烧野愁。白波争起倒，青屿或沉浮。是际船中望，东南仞仞秋。	曹松	岳阳晚泊	轻便湖日白青是东	五言律诗
门外报春榜，喜君天子知。旧愁浑似雪，见日总消时。塔下牡丹气，江头杨柳丝。风光若有分，无处不相宜。	曹松	览春榜喜孙鄠成名	门喜旧见塔江风无	五言律诗
铭旌归故里，猿鸟亦凄然。已葬桐江月，空回建水船。客传为郡日，僧说读书年。恐有吟魂在，深山古木边。	张乔	吊建州李员外	铭猿已空客僧恐深	五言律诗
秋声谁种得，萧瑟在池栏。叶涩栖蝉稳，丛疏宿鹭难。敛烟宜下□，飒吹省先寒。此物生苍岛，令人忆钓竿。	曹松	友人池上咏芦	秋萧叶丛敛飒此令	五言律诗
山下望山上，夕阳看又曛。无人医白发，少地着新坟。岁代殊相远，贤愚旋不分。东归聊一吊，乱木倚寒云。	曹松	吊北邙	山夕无少岁贤东乱	五言律诗
昔时亦云雨，今时亦云雨。自是荒淫多，梦得巫山女。从来圣明君，可听妖魅语。只今峰上云，徒自生容与。	苏拯	巫山	昔今自梦从可只徒	五言律诗
长帆挂短舟，所愿疾如箭。得丧一惊飘，生死无良贱。不谓天不佑，自是人苟患。尝言海利深，利深不如浅。	苏拯	贾客	长所得生不自尝利	五言律诗
百战已休兵，寒云愁未歇。血染长城沙，马踏征人骨。早得用蛾眉，免陷边戍卒。始知髦头星，不在弯弓没。	苏拯	古塞下	百寒血马早免始不	五言律诗
筇杖六尺许，坐石流泉所。举头看古松，似对仙鹤语。是时天气清，四迥无尘侣。顾我笑相迎，知有丹砂异。	苏拯	山中道者	筇坐举似是四顾知	五言律诗
垂竿朝与暮，披蓑卧横楫。不问清平时，自乐沧波业。长畏不得闲，几度避游畋。当笑钓台上，逃名名却传。	苏拯	渔人	垂披不自长几当逃	五言律诗
一从杀贵妃，春来花无意。此地纵千年，土香犹破鼻。宠既出常理，辱岂同常死。一等异于众，倾覆皆如此。	苏拯	经马嵬坡	一春此土宠辱一倾	五言律诗
游子虽惜别，一去何时见。飞鸟犹恋巢，万里亦何远。妾愿化为霜，日日下河梁。若能侵鬓色，先染薄情郎。	苏拯	寄远	游一飞万妾日若先	五言律诗
末秋云木轻，莲折晚香清。雨下侵苔色，云凉出浪声。叠帆依岸尽，微照夹堤明。渡吏已头白，遥知客姓名。	刘畋	晚泊汉江渡	末莲雨云叠微渡遥	五言律诗
正是花时节，思君寝复兴。市沽终不醉，春梦亦无凭。岳面悬青雨，河心走浊冰。东门一条路，离恨镇相仍。	裴说	春早寄华下同人	正思市春岳河东离	五言律诗
君吟十二载，辛苦必能官。造化犹难隐，生灵岂易谩。猿跳高岳静，鱼摆大江宽。与我为同道，相留夜话阑。	裴说	赠衡山令	君辛造生猿鱼与相	五言律诗
寂寥虽下邑，良宰有清威。苦节长如病，为官岂肯肥。山多村地狭，水浅客舟稀。上国搜贤急，陶公早晚归。	裴说	南中县令	寂良苦为山水上陶	五言律诗
莫怪苦吟迟，诗成鬓亦丝。鬓丝犹可染，诗病却难医。山暝云横处，星沉月侧时。冥搜不可得，一句至公知。	裴说	寄曹松	莫诗鬓诗山星冥一	五言律诗
高阁水风清，开门日送迎。帆张独鸟起，乐奏大鱼惊。骤雨拖山过，微风拂面生。闲吟虽得句，留此谢多情。	裴说	汉南邮亭	高开帆乐骤微闲留	五言律诗
十九条平路，言平又崄巇。人心无算处，国手有输时。势迥流星远，声干下雹迟。临轩才一局，寒日又西垂。	裴说	棋	十言人国势声临寒	五言律诗
僻居门巷静，竟日坐阶墀。鹊喜虽传信，蛩吟不见诗。笋抽通旧竹，梅落立闲枝。此际无尘挠，僧来称所宜。	裴说	夏日即事	僻竟鹊蛩笋梅此僧	五言律诗
官小任还重，命官难偶然。皇恩轻一邑，赤子病三年。瘦马稀飡粟，羸童不识钱。如君清苦节，到处有人传。	裴说	送人宰邑	官命皇赤瘦羸如到	五言律诗
相送短亭前，知君愚复贤。事多凭夜梦，老为待明年。春树添山脊，晴云学晓烟。雄文有公道，此别莫澘然。	裴说	春暖送人下第	相知事老春晴雄此	五言律诗
因诗相识久，忽此告临途。便是有船发，也须容市沽。精吟五个字，稳泛两重湖。长短逢公道，清名振帝都。	裴说	湖外送何崇入阁	因忽便也精稳长清	五言律诗
因乱事空王，孤心亦不伤。梵僧为骨肉，柏寺作家乡。眼闭千行泪，头梳一把霜。诗书不得力，谁与问苍苍。	裴说	送进士苏瞻乱后出家	因孤梵柏眼头诗谁	五言律诗
北风沙漠地，吾子远从军。官路虽非远，诗名要且闻。蝉悲欲落日，雕下拟阴云。此去难相恋，前山掺袂分。	裴说	秋日送河北从事	北吾官诗蝉雕此前	五言律诗
一别几寒暄，迢迢隔塞垣。相思长有事，及见却无言。静坐将茶试，闲书把叶翻。依依又留宿，圆月上东轩。	裴说	喜友人再面	一迢相及静闲依圆	五言律诗
大片向空舞，出门肌骨寒。路岐平即易，沟壑满应难。兔穴归时失，禽枝宿处干。豪家宁肯厌，五月画图看。	裴说	对雪	大出路沟兔禽豪五	五言律诗
寂寞掩荆扉，昏昏坐欲痴。事无前定处，愁有并来时。日影才添线，鬓根已半丝。明庭正公道，应许苦心诗。	裴说	冬日后作	寂昏事愁日鬓明应	五言律诗
粝食拥败絮，苦吟吟过冬。稍寒人却健，太饱事多慵。树老生烟薄，墙阴贮雪重。安能只如此，公道会相容。	裴说	冬日作	粝苦稍太树墙安公	五言律诗
一岁几盈亏，当轩重此期。幸无偏照处，刚有不明时。色静云归早，光寒鹤睡迟。相看吟未足，皎皎下疏篱。	裴说	中秋月	一当幸刚色光相皎	五言律诗
极目望空阔，马羸程又赊。月生方见树，风定始无沙。楚水辞鱼窟，燕山到雁家。如斯名利役，争不老天涯。	裴说	塞上曲	极马月风楚燕如争	五言律诗
九衢南面色，苍翠绝纤尘。寸步有闲处，百年无到人。禁林寒对望，太华净相邻。谁与群峰并，祥云瑞露频。	裴说	终南山	九苍寸百禁太谁祥	五言律诗
高冈微雨后，木脱草堂新。惟有疏慵者，来看淡薄人。竹牙生碍路，松子落敲巾。粗得玄中趣，当期宿话频。	裴说	访道士	高木惟来竹松粗当	五言律诗
独立凭危阑，高低落照间。寺分一派水，僧锁半房山。对面浮世隔，垂帘到老闲。烟云与尘土，寸步不相关。	裴说	道林寺	独高寺僧对垂烟寸	五言律诗
南岳古般若，自来天下知。翠笼无价寺，光射有名诗。一水涌兽迹，五峰排凤仪。高僧引闲步，昼出夕阳归。	裴说	般若寺	南自翠光一五高昼	五言律诗
一片无尘地，高连梦泽南。僧居跨鸟道，佛影照鱼潭。朽枿云斜映，平芜日半涵。行行不得住，回首望烟岚。	裴说	兜率寺	一高僧佛朽平行回	五言律诗
鹿门山上寺，突兀尽无尘。到此修行者，应非取次人。鸟过惊石磬，日出碍金身。何计生烦恼，虚空是四邻。	裴说	鹿门寺	鹿突到应鸟日何虚	五言律诗
喜到重湖北，孤州横晚烟。鹭衔鱼入寺，鸦接饭随船。松桧君山迥，菰蒲梦泽连。与师吟论处，秋水浸遥天。	裴说	题岳州僧舍	喜孤鹭鸦松菰与秋	五言律诗
浪高风力大，挂席亦言迟。及到堪忧处，争如未济时。鱼龙侵莫测，雷雨动须疑。此际情无赖，何门寄所思。	裴说	过洞庭湖	浪挂及争鱼雷此何	五言律诗
动步忧多事，将行问四邻。深山不畏虎，当路却防人。豪富田园废，疲羸屋舍新。自惭为旅客，无计避烟尘。	裴说	旅行闻寇	动将深当豪疲自无	五言律诗
妄动远抛山，其如馁与寒。投人言去易，开口说贫难。泽国云千片，湘江竹一竿。时明未忍别，犹待计穷看。	裴说	旅中作	妄其投开泽湘时犹	五言律诗
欲往几经年，今来意豁然。江风长借客，岳雨不因天。戏鹭飞轻雪，惊鸿叫乱烟。晚秋红藕里，十宿寄渔船。	裴说	旅次衡阳	欲今江岳戏惊晚十	五言律诗
四远参寻遍，修行却不行。耳边无俗语，门外是前生。塔见移来影，钟闻过去声。一斋唯默坐，应笑我营营。	裴说	不出院僧	四修耳门塔钟一应	五言律诗
怪得意相亲，高携一轴新。能搜大雅句，不似小乘人。岳麓擎枯桧，潇湘吐白苹。他年遇同道，为我话风尘。	裴说	湖外寄处宾上人	怪高能不岳潇他为	五言律诗
忆昔与吾师，山中静论时。总无方是法，难得始为诗。冻犬眠干叶，饥禽啄病梨。他年白莲社，犹许重相期。	裴说	寄贯休	忆山总难冻饥他犹	五言律诗
曾居五老峰，所得共谁同。才大天全与，吟精楚欲空。客来庭减日，鸟过竹生风。早晚摇轻拂，重归瀑布中。	裴说	寄僧尚颜	曾所才吟客鸟早重	五言律诗
凄凉𰬸幕下，香吐一灯分。鬬老输寒桧，留闲与白云。挈盂曾几度，传衲不教焚。泣罢重回首，暮山钟半闻。	裴说	哭处默上人	凄香鬬留挈传泣暮	五言律诗
静景凭高望，光分翠嶂开。崄飞千尺雪，寒扑一声雷。过去云冲断，旁来烧隔回。何当住峰下，终岁绝尘埃。	裴说	庐山瀑布	静光崄寒过旁何终	五言律诗
独上上方上，立高聊称心。气冲云易黑，影落县多阴。有云草不死，无风松自吟。会当求大药，他日复追寻。	裴说	华山上方	独立气影有无会他	五言律诗
常贵西山鸟，衔恩在玉堂。语传明主意，衣拂美人香。缓步寻珠网，高飞上画梁。长安频道乐，何日从君王。	裴说	咏鹦鹉	常衔语衣缓高长何	五言律诗
秋江清浅时，鱼过亦频窥。却为分明极，翻成所得迟。浴偎红日色，栖压碧芦枝。会共鹓同侣，翺翔应可期。	裴说	鹭鸶	秋鱼却翻浴栖会翺	五言律诗
数朵欲倾城，安同桃李荣。未尝贫处见，不似地中生。此物疑无价，当春独有名。游蜂与蝴蝶，来往自多情。	裴说	牡丹	数安未不此当游来	五言律诗
共贺登科后，明宣入紫宸。又看重试榜，还见苦吟人。此得名浑别，归来话亦新。分明一枝桂，堪动楚江滨。	裴说	见王贞白	共明又还此归分堪	五言律诗
骚人久不出，安得国风清。拟掘孤坟破，重教大雅生。皇天高莫问，白酒恨难平。悒怏寒江上，谁人知此情。	裴说	经杜工部坟	骚安拟重皇白悒谁	五言律诗
垂须长似发，七十色如黳。醉眼青天小，吟情太华低。千年松绕屋，半夜雨连溪。邛蜀路无限，往来琴独携。	李洞	赠唐山人	垂七醉吟千半邛往	五言律诗
春往海南边，秋闻半夜蝉。鲸吞洗钵水，犀触点灯船。岛屿分诸国，星河共一天。长安却回日，松偃旧房前。	李洞	送云卿上人游安南	春秋鲸犀岛星长松	五言律诗
高节谏垣客，白云居静坊。马饥餐落叶，鹤病晒残阳。野雾昏朝烛，溪笺惹御香。相招倚蒲壁，论句夜何长。	李洞	郑补阙山居	高白马鹤野溪相论	五言律诗
桂水净和天，南归似谪仙。系绦轻象笏，买布接蛮船。海气蒸鼙软，江风激箭偏。罢郎吟乱里，帝远岂知贤。	李洞	送曹郎中南归时南中用军	桂南系买海江罢帝	五言律诗
落叶溅吟身，会棋云外人。海枯搜不尽，天定着长新。月上分题遍，钟残布子匀。忘餐二绝境，取意铸陶钧。	李洞	锦江陪兵部郑侍郎话诗著棋	落会海天月钟忘取	五言律诗
四十五秋宵，月分千里毫。冷沉中岳短，光溢太行高。不寐清人眼，移栖湿鹤毛。露华台上别，吟望十年劳。	李洞	中秋月	四月冷光不移露吟	五言律诗
泉齐岭鸟飞，雨熟荔枝肥。南斗看应近，北人来恐稀。潮浮廉使宴，珠照岛僧归。幕下逢迁拜，何官着茜衣。	李洞	送沈光赴福幕	泉雨南北潮珠幕何	五言律诗
圭峰秋后叠，乱叶落寒墟。四五百竿竹，二三千卷书。云深猿拾栗，雨霁蚁缘蔬。只隔门前水，如同万里余。	李洞	鄠郊山舍题赵处士林亭	圭乱四二云雨只如	五言律诗
敲驴吟雪月，谪出国西门。行傍长江影，愁深汨水魂。笻携过竹寺，琴典在花村。饥拾山松子，谁知贾傅孙。	李洞	赋得送贾岛谪长江	敲谪行愁笻琴饥谁	五言律诗
冲风仍蹑冻，提辔手频呵。得事应须早，愁人不在多。雪田平入塞，烟郭曲随河。翻忆江涛里，船中睡盖蓑。	李洞	河阳道中	冲提得愁雪烟翻船	五言律诗
中路行僧谒，邮亭话海涛。剑摇林狖落，旗闪岳禽高。苔长空州狱，花开梦省曹。濮阳流政化，一半布风骚。	李洞	送知己赴濮州	中邮剑旗苔花濮一	五言律诗
瓶枕绕腰垂，出门何所之。毳衣沾雨重，棕笠看山欹。夜观入枯树，野眠逢断碑。邻房母泪下，相课别离词。	李洞	送行脚僧	瓶出毳棕夜野邻相	五言律诗
献策赴招携，行宫积翠西。挈囊秋卷重，转栈晚峰齐。踏月趋金阙，拂云看御题。飞鸣岂回顾，独鹤困江泥。	李洞	龙州送人赴举	献行挈转踏拂飞独	五言律诗
奉诏向军前，朱袍暎雪鲜。河桥吹角冻，岳月卷旗圆。僧救焚经火，人修着钓船。六州安抚后，万户解衣眠。	李洞	送安抚从兄夷偶中丞	奉朱河岳僧人六万	五言律诗
海岳两无边，去来都偶然。齿因吟后冷，心向静中圆。虫网花间井，鸿鸣雨后天。叶书归旧寺，应附载钟船。	李洞	送远上人	海去齿心虫鸿叶应	五言律诗
天柱暮相逢，吟思天柱峰。墨研青露月，茶吸白云钟。卧语身黏藓，行禅顶拂松。探玄为一决，明日去临邛。	李洞	宿凤翔天柱寺穷易玄上人房	天吟墨茶卧行探明	五言律诗
此道背于时，携归一轴诗。树沉孤鸟远，风逆蹇驴迟。草入吟房坏，潮冲钓石移。恐伤欢觐意，半路摘愁髭。	李洞	下第送张霞归觐江南	此携树风草潮恐半	五言律诗
行李一枝藤，云边晓扣冰。丹经如不谬，白发亦何能。浅井仙人镜，明珠海客灯。乃知真隐者，笑就汉廷徴。	李洞	送人之天台	行云丹白浅明乃笑	五言律诗
诸方游几腊，五夏五峰销。越讲迎骑象，蕃斋忏射雕。冷筇和雪倚，朽栎带云烧。从此西林老，瞥然三万朝。	李洞	维摩畅林居	诸五越蕃冷朽从瞥	五言律诗
诗道世难通，归宁楚浪中。早程残岳月，夜泊隔淮钟。一镜随双鬓，全家老半峰。无成来往过，折尽谢亭松。	李洞	送张乔下第归宣州	诗归早夜一全无折	五言律诗
云明天岭高，刺郡辍仙曹。危栈窥猿顶，公庭埽鹤毛。出军青壁罅，话道白眉毫。远集歌谣客，州前泊几艘。	李洞	送卢郎中赴金州	云刺危公出话远州	五言律诗
病卧四更后，愁闻报早衙。隔关沉水鸟，侵郭噪园鸦。吏瘦餐溪柏，身羸凭海槎。满朝吟五字，应不老烟霞。	李洞	江干即事	病愁隔侵吏身满应	五言律诗
山亦怀恩地，高禽尽下飞。吏穿霞片望，僧埽月棱归。省拜墀烟近，林居玉漏微。曾令驻锡话，聊用慰攀依。	李洞	寄贺郑常侍	山高吏僧省林曾聊	五言律诗
川上值楼开，寒山四面来。竹吹人语远，峰碍鸟飞回。生死别离陌，朝昏云雨堆。谁知独立意，溅泪落莓苔。	李洞	登楼	川寒竹峰生朝谁溅	五言律诗
散花留内殿，宫女梦谈禅。树杪开楼锁，云中认岳莲。溪声过长耳，筇节出羸肩。飞句相招宿，多逢有月天。	李洞	赠禅友	散宫树云溪筇飞多	五言律诗
南归来取别，穷巷坐青苔。一盏薄醨酒，数枝零落梅。潮生楚驿闭，星在越楼开。明日望君处，前临风月台。	李洞	早春友人访别南归	南穷一数潮星明前	五言律诗
开门风雪顶，上彻困飞禽。猿戏青冥里，人行紫阁阴。腊泉冰下出，夜磬月中寻。尽欲居岩室，如何不住心。	李洞	题云际寺	开上猿人腊夜尽如	五言律诗
云际众僧里，独攒眉似愁。护茶高夏腊，爱火老春秋。海浪南曾病，河冰北苦游。归来诸弟子，白遍后生头。	李洞	山寺老僧	云独护爱海河归白	五言律诗
携文过水宿，拂席四廊尘。坠果敲楼瓦，高萤暎鹤身。点灯吹叶火，谈佛悟山人。尽有栖霞志，好谋三教邻。	李洞	同僧宿道者院	携拂坠高点谈尽好	五言律诗
手植知何代，年齐偃盖松。结根生别树，吹子落邻峰。古干经龙嗅，高烟过雁冲。可佳繁叶尽，声不碍秋钟。	李洞	古柏	手年结吹古高可声	五言律诗
山兄望鹤信，山弟听乌占。养药同开鼎，休棋各枕奁。相逢九江底，共到五峰尖。愿许为三友，羞将白发挦。	李洞	赠王凤二山人	山山养休相共愿羞	五言律诗
四海通禅客，搜吟会草亭。捻髭孤烛白，闭目众山青。松挂敲冰杖，罏温注月瓶。独愁悬旧斾，笏冷立残星。	李洞	避地冬夜与二三禅侣吟集茅	四搜捻闭松罏独笏	五言律诗
铜瓶涩泻水，出碛蹑莲层。猛虎降低鼠，盘雕望小蝇。通禅五天日，照祖几朝灯。短发归林白，何妨剃未能。	李洞	赠道微禅师	铜出猛盘通照短何	五言律诗
杖屦疑师在，房关四壁蛬。贮瓶经腊水，响塔隔山钟。乳鸽沿苔井，斋猿散雪峰。如何不见性，倚遍寺前松。	李洞	吊草堂禅师	杖房贮响乳斋如倚	五言律诗
县对数峰云，官清主簿贫。听更池上鹤，伴值岳阳人。井锁煎茶水，厅关捣药尘。往来多屣步，同舍即诸邻。	李洞	宿长安苏雍主簿厅	县官听伴井厅往同	五言律诗
北梦风吹断，江边处士亭。吟生万井月，见尽一天星。浪静鱼冲锁，窗高鹤听经。东西渺无际，世界半沧溟。	李洞	秋宿润州刘处士江亭	北江吟见浪窗东世	五言律诗
门摇枯苇影，落日共鸥归。园近鹿来熟，江寒人到稀。片云穿塔过，枯叶入城飞。翻怕宾鸿至，无才动礼闱。	李洞	秋日曲江书事	门落园江片枯翻无	五言律诗
江房无叶落，松影带山高。满寺中秋月，孤窗入夜涛。旧真悬石壁，衰发落铜刀。卧听晓耕者，与师知苦劳。	李洞	秋宿经上人房	江松满孤旧衰卧与	五言律诗
天寒高木静，一磬隔川闻。鼎水看山汲，台香埽雪焚。鹤归惟认刹，僧步不离云。石室开禅后，轮珠谢圣君。	李洞	冬日题觉公牛头兰若	天一鼎台鹤僧石轮	五言律诗
蜀道波不竭，巢乌出浪痕。松阴盖巫峡，雨色彻荆门。宿寺青山尽，归林彩服翻。苦吟怀冻馁，为吊浩然魂。	李洞	送皇甫校书自蜀下峡归觐襄	蜀巢松雨宿归苦为	五言律诗
谁寄湘南信，阴窗砚起津。烧痕碑入集，海角寺留真。楼憩长空鸟，钟惊半阙人。御沟圆月会，似在草堂身。	李洞	题西明寺攻文僧林复上人房	谁阴烧海楼钟御似	五言律诗
远近众心归，居然占翠微。展经猿识字，听法虎知非。泉注城池梦，霞生侍卫衣。玄机不可学，何似总无机。	李洞	寄翠微无可上人	远居展听泉霞玄何	五言律诗
禁院对生台，寻师到绿槐。寺高猿看讲，钟动鸟知斋。埽石月盈帚，滤泉花满筛。归来逢圣节，吟步上尧阶。	李洞	喜鸾公自蜀归	禁寻寺钟埽滤归吟	五言律诗
佛亦遇艰难，重兴叠废坛。偃松枝旧折，画竹粉新干。开讲宫娃听，抛生禁鸟餐。钟声入帝梦，天竺化长安。	李洞	题新安国寺	佛重偃画开抛钟天	五言律诗
云州三万骑，南走疾飞鹰。回碛星低雁，孤城月伴僧。敲关通汉节，倾府守河冰。无处论边事，归溪夜结罾。	李洞	蕃寇侵逼南归道中	云南回孤敲倾无归	五言律诗
南朝献晋史，东蜀瞰巴楼。长栈怀宫树，疏峰露剑州。半空飞雪化，一道白云流。若次江边邑，宗诗为遍搜。	李洞	送东宫贾正字之蜀	南东长疏半一若宗	五言律诗
我重君能赋，君褒我解诗。三堂一拜遇，四海两心知。影挂僧挑烛，名传鹤拂碑。涪江吊孤冢，片月下峨嵋。	李洞	吊侯圭常侍	我君三四影名涪片	五言律诗
御沟临岸行，远岫见云生。松下度三伏，磬中销五更。雨淋经阁白，日闪剃刀明。海畔终须去，烧灯老国清。	李洞	颜上人房	御远松磬雨日海烧	五言律诗
何须凿井饮，门占古溪居。寂寞苔床卧，寒虚玉柄书。有期登白阁，又得赏红蕖。清浅蒲根水，时看鹭啄鱼。	李洞	题薛少府庄	何门寂寒有又清时	五言律诗
开辟已来雪，为山长欠春。高遮辞碛雁，寒噤入川人。栈阁交冰柱，耕樵隔日轮。此中栖息者，不识两京尘。	李洞	寄太白隐者	开为高寒栈耕此不	五言律诗
前山不可望，暮色渐沉规。日转须弥北，蟾来渤海西。风铃乱僧语，霜枿欠猿啼。阁外千家月，分明见里迷。	李洞	秋宿青龙禅阁	前暮日蟾风霜阁分	五言律诗
返照塔轮边，残霖滴几悬。夜寒吟病甚，秋健讲声圆。粟穗干灯焰，苔根浊水泉。西峰埋藓石，秋月即师禅。	李洞	登圭峰旧隐寄荐福栖白上人	返残夜秋粟苔西秋	五言律诗
嘉陵雨色青，澹别酌参苓。到蜀高诸岳，窥天合四溟。书来应隔雪，梦觉已无星。若遇多吟友，何妨勘竺经。	李洞	将之蜀别友人	嘉澹到窥书梦若何	五言律诗
华省支残俸，寒蔬办祭稀。安坟对白阁，买石折朱衣。蜀客弹琴哭，江鸥入宅飞。帆吹佳句远，不独遍王畿。	李洞	吊膳曹从叔郎中	华寒安买蜀江帆不	五言律诗
待车登叠嶂，经乱集鸰原。省坏兰终洁，台寒柏有根。县清江入峡，楼静雪连村。莫隐匡山社，机云受晋恩。	李洞	乱后龙州送郑郎中兼寄郑侍	待经省台县楼莫机	五言律诗
抱疾寒溪卧，因循草木青。相留开夏蜜，辞去见秋萤。朔雪痕侵雍，边烽焰照泾。烟沉陇山色，西望涕交零。	李洞	段秀才溪居送从弟游泾陇	抱因相辞朔边烟西	五言律诗
野色迷亭晓，龙墀待押班。带涎移海木，兼雪写湖山。月白吟床冷，河清直印闲。唐封三万里，人偃翠微间。	李洞	题刘相公光德里新构茅亭	野龙带兼月河唐人	五言律诗
半锡探寒流，别师猿鹤洲。二三更后雨，四十字边秋。立塞吟霞石，敲鼙看雪楼。扶亲何处隐，惊梦入嵩丘。	李洞	江峡寇乱寄怀吟僧	半别二四立敲扶惊	五言律诗
苔砌塔阴浓，朝回尚叫蛬。粟徴山县欠，官转水曹重。灯照楼中雨，书求海上峰。诗家无骤显，一一古人踪。	李洞	贺昭国从叔员外转本曹郎中	苔朝粟官灯书诗一	五言律诗
洛下因归去，官西忆二龙。笠漫河岸雪，衣着虢城钟。睡鸭浮寒水，樵人出远峰。贺当化闾俗，护取草堂松。	李洞	越公上人洛中归寄南孟家兄	洛官笠衣睡樵贺护	五言律诗
违拜斾旗前，松阴路半千。楼冲高雪会，驿闭乱云眠。榜挂临江省，名题赴宅筵。人求新蜀赋，应贵浣花笺。	李洞	龙州送裴秀才	违松楼驿榜名人应	五言律诗
贾生耽此寺，胜事入诗多。鹤宿星千树，僧归烧一坡。塔棱垂雪水，江色暎茶锅。长久堪栖息，休言忆镜波。	李洞	题慈恩友人房	贾胜鹤僧塔江长休	五言律诗
窦岭吟招隐，新诗满集贤。白衫春絮暖，红纸夏云鲜。琴缠江丝细，棋分海石圆。因知醉公子，虚写世人传。	李洞	寄窦禅山薛秀才	窦新白红琴棋因虚	五言律诗
王屋峭难名，三刀梦四更。日升当地缺，星尽未天明。度雪云林湿，穿松角韵清。崔家开锦浪，忆着水窗声。	李洞	西蜀与崔先生话东洛旧游	王三日星度穿崔忆	五言律诗
极南极北游，东泛复西流。行匝中华地，魂销四海秋。题诗在琼府，附舶出青州。不遇一公子，弹琴吊古丘。	李洞	上昭国水部从叔郎中	极东行魂题附不弹	五言律诗
晓起磬房前，真经诵百篇。漱流星入齿，照镜石差肩。静闭街西观，存思海上仙。闲听说五岳，穷遍一根莲。	李洞	题玉芝赵尊师院	晓真漱照静存闲穷	五言律诗
从知东甸尉，铨注似恩除。带土移嵩术，和泉送尹鱼。印床寒鹭宿，壁记醉僧书。堂下诸昆在，无妨候起居。	李洞	送卢少府之任巩洛	从铨带和印壁堂无	五言律诗
青门冢前别，道路武关西。有寺云连石，无僧叶满溪。河长随鸟尽，山远与人齐。觐省波涛县，寒窗响曙鸡。	李洞	送人归觐河中	青道有无河山觐寒	五言律诗
极顶云兼冻，孤城露洗初。共辞嵩少雪，久绝贝多书。远照雁行细，寒条狖挂虚。分泉煎月色，忆就茗林居。	李洞	锦城秋寄怀弘播上人	极孤共久远寒分忆	五言律诗
南北飞山雪，万片寄相思。东西曲流水，千声泻别离。巴猿学导引，陇鸟解吟诗。翻羡家林赏，世人那得知。	李洞	圭峰溪居寄怀韦曲曹秀才	南万东千巴陇翻世	五言律诗
南山入谷游，去彻山南州。下马云未尽，听猿星正稠。印茶泉绕石，封国角吹楼。远宦有何兴，贫兄无计留。	李洞	送舍弟之山南	南去下听印封远贫	五言律诗
竹房开处峭，迥挂半山灯。石磬敲来穴，不知何代僧。讲归双袖雪，禅起一盂冰。唯说黄桑屐，当时着秣陵。	李洞	题南鉴公山房	竹迥石不讲禅唯当	五言律诗
郡清官舍冷，枕席溅山泉。药气来人外，灯光到鹤边。梦秦书印斗，思越画渔船。掷笏南归去，波涛路几千。	李洞	送知己	郡枕药灯梦思掷波	五言律诗
南征虽赴辟，其奈负高科。水合湘潭住，山分越国多。梅花雪共下，文□□相和。白发陪官宴，红旗影里歌。	李洞	送人赴职湘潭	南其水山梅文白红	五言律诗
野人居止处，竹色与山光。留客羞蔬饭，洒泉开草堂。雨余松子落，风过术苗香。尽日无炎暑，眠君青石床。	李洞	过野叟居	野竹留洒雨风尽眠	五言律诗
朝行丧名节，岳色惨天风。待漏秋吟断，焚香夜直空。骨寒依垅草，家尽逐边鸿。一吊知音后，归来碎峄桐。	李洞	吊郑宾客	朝岳待焚骨家一归	五言律诗
山顶绝茅居，云泉绕枕虚。烧移僧影瘦，风展鹭行疏。卷箔清江月，敲松紫阁书。由来簪组贵，不信教猿锄。	李洞	送从叔书记山阴隐居	山云烧风卷敲由不	五言律诗
定里无烦热，吟中达性情。入林逢客话，上塔接僧行。八水皆知味，诸翁尽得名。常论冰井近，莫便厌浮生。	李洞	避暑庄严禅院	定吟入上八诸常莫	五言律诗
忽闻清演病，可料苦吟身。不见近诗久，徒言华发新。别来山已破，住处月为邻。几绕庭前树，于今四十春。	李洞	寄清演	忽可不徒别住几于	五言律诗
移居入村宇，树阙见城隍。云水虽堪画，恩私不可忘。猿涎滴鹤氅，麈尾拂僧床。弃逐随樵牧，何由报稻粱。	李洞	迁村居二首一	移树云恩猿麈弃何	五言律诗
歌乐听常稀，茅亭静掩扉。槎来垂钓次，月落问安归。远客传烧研，幽禽看衲衣。眼前无俗事，松雨蜀山辉。	李洞	迁村居二首二	歌茅槎月远幽眼松	五言律诗
未老鬓毛焦，心归向石桥。指霞辞二纪，吟雪遇三朝。连席频登相，分廊尚祝尧。回眸旧行侣，免使负嵩樵。	李洞	出山睹春榜	未心指吟连分回免	五言律诗
一第人皆得，先生岂不销。位卑终蜀士，诗绝占唐朝。旅葬新坟小，魂归故国遥。我来因奠洒，立石用为标。	李洞	贾岛墓	一先位诗旅魂我立	五言律诗
九十日秋色，今秋已半分。孤光吞列宿，四面绝微云。众木排疏影，寒流叠细纹。遥遥望丹桂，心绪更纷纷。	李洞	中秋月	九今孤四众寒遥心	五言律诗
夜水笔前澄，时推外学能。书成百个字，庭转几遭灯。寄墨大坛吏，分笺蜀国僧。为题江寺塔，牌挂入云层。	李洞	宿书僧院	夜时书庭寄分为牌	五言律诗
彤云将欲罢，蝉柳响如秋。雾散九霄近，日程三伏愁。残阳宿雨霁，高浪碎沙沤。袪足余旬后，分襟任自由。	唐求	酬友生早秋	彤蝉雾日残高袪分	五言律诗
旅馆候天曙，整车趋远程。几处晓钟断，半桥残月明。沙上鸟犹在，渡头人未行。去去古时道，马嘶三两声。	唐求	晓发	旅整几半沙渡去马	五言律诗
上山下山去，千里万里愁。树色野桥暝，雨声孤馆秋。南北眼前道，东西江畔舟。世人重金玉，无金徒远游。	唐求	客行	上千树雨南东世无	五言律诗
不信最清旷，及来愁已空。数点石泉雨，一溪霜叶风。业在有山处，道成无事中。酌尽一尊酒，病夫颜亦红。	唐求	题郑处士隐居	不及数一业道酌病	五言律诗
路傍古时寺，寥落藏金容。破塔有寒草，坏楼无晓钟。乱纸失经偈，断碑分篆踪。日暮月光吐，绕门千树松。	唐求	古寺	路寥破坏乱断日绕	五言律诗
掩门江上住，尽日更无为。古木坐禅处，残星鸣磬时。水浇冰滴滴，珠数落累累。自有闲行伴，青藤杖一枝。	唐求	赠著上人	掩尽古残水珠自青	五言律诗
冷气生深殿，狼星渡远关。九城鼙鼓内，千骑道途间。凤髻随秋草，銮舆入暮山。恨多留不得，悲泪满龙颜。	唐求	马嵬感事	冷狼九千凤銮恨悲	五言律诗
不知名利苦，念佛老岷峨。衲补云千片，香烧印一窠。恋山人事少，怜客道心多。日日斋钟后，高悬滤水罗。	唐求	赠行如上人	不念衲香恋怜日高	五言律诗
鹤鸣山下去，满箧荷瑶琨。放马荒田草，看碑古寺门。渐寒沙上雨，欲暝水边村。莫忘分襟处，梅花扑酒尊。	唐求	送友人归邛州	鹤满放看渐欲莫梅	五言律诗
败叶填溪路，残阳过野亭。仍弹一滴水，更读两张经。暝鸟烟中见，寒钟竹里听。不多山下去，人世尽膻腥。	唐求	和舒上人山居即事	败残仍更暝寒不人	五言律诗
茫茫驱一马，自叹又何之。出郭见山处，待船逢雨时。晓鸡鸣野店，寒叶堕秋枝。寂寞前程去，闲吟欲共谁。	唐求	发邛州寄友人	茫自出待晓寒寂闲	五言律诗
维舟镜面中，回对白盐峰。夜静沙堤月，天寒水寺钟。故园何日到，旧友几时逢。欲作还家梦，青山一万重。	唐求	舟行夜泊夔州	维回夜天故旧欲青	五言律诗
松门一径微，苔滑往来稀。半夜闻钟后，浑身带雪归。问寒僧接杖，辨语犬衔衣。又是安禅去，呼童闭竹扉。	唐求	山东兰若遇静公夜归	松苔半浑问辨又呼	五言律诗
三千护塞儿，独自滞边陲。老向二毛见，秋从一叶知。地寒乡思苦，天暮角声悲。却被交亲笑，封侯未有期。	唐求	边将	三独老秋地天却封	五言律诗
故人何处望，秋色满江𣸣。入水溪虫乱，过桥山路分。鹤归松上月，僧入竹间云。莫惜中宵磬，从教梦里闻。	唐求	秋寄□江舒公	故秋入过鹤僧莫从	五言律诗
深山道者家，门户带烟霞。绿缀沿岩草，红飘落水花。半庭栽小树，一径扫平沙。往往溪边坐，持竿到日斜。	唐求	题杨山人隐居	深门绿红半一往持	五言律诗
寻师拟学空，空住虎磎东。千里照山月，一枝惊鹤风。年如流去水，山似转来蓬。尽日都无事，安禅石窟中。	唐求	夜上隐居寺	寻空千一年山尽安	五言律诗
门户寒江近，篱墙野树深。晚风摇竹影，斜日转山阴。砌觉披秋草，床惊倒古琴。更闻邻舍说，一只鹤来寻。	唐求	友人见访不值因寄	门篱晚斜砌床更一	五言律诗
岁月客中销，崎岖力自招。问人寻野寺，牵马渡危桥。为雨疑天晚，因山觉路遥。前程何处是，一望又迢迢。	唐求	涂次偶作	岁崎问牵为因前一	五言律诗
蜀国初开棹，庐峰拟拾萤。兽皮裁褥暖，莲叶制衣馨。楚水秋来碧，巫山雨后青。莫教衔凤诏，三度到中庭。	唐求	送友人江行之庐山肄业	蜀庐兽莲楚巫莫三	五言律诗
趋名逐利身，终日走风尘。还到水边宅，却为山下人。僧教开竹户，客许戴纱巾。且喜琴书在，苏生未厌贫。	唐求	山居偶作	趋终还却僧客且苏	五言律诗
披霞戴鹿胎，岁月不能催。饭把琪花煮，衣将藕叶裁。鹤从归日养，松是小时栽。往往樵人见，溪边洗药来。	唐求	赠道者	披岁饭衣鹤松往溪	五言律诗
寂寞邛城夜，寒塘对庾楼。蜀关蝉已噪，秦树叶应秋。道路连天远，笙歌到晓愁。不堪分袂后，残月正如钩。	唐求	邛州水亭夜䜩送顾非熊之官	寂寒蜀秦道笙不残	五言律诗
长安多路岐，西去欲何依。浮世祗如此，旧山长忆归。自离京国久，应已故人稀。好与孤云住，孤云无是非。	于邺	书怀	长西浮旧自应好孤	五言律诗
负郭有田在，年年长废耕。欲磨秋镜净，恐见白头生。未作一旬别，已过千里程。不知书与剑，十载两无成。	于邺	书情	负年欲恐未已不十	五言律诗
西南千里程，处处有车声。若使地无利，始应人不营。天涯犹马到，石迹尚尘生。如此未曾息，蜀山终冀平。	于邺	涂中作	西处若始天石如蜀	五言律诗
几度作游客，客行长苦辛。愁看函谷路，老尽布衣人。岁远关犹固，时移草亦春。何当名利息，遣此绝征轮。	于邺	春过函谷关	几客愁老岁时何遣	五言律诗
风吹残雨歇，云去有烟霞。南浦足游女，绿苹应发花。远钟当半夜，明月入千家。不作故乡梦，始知京洛赊。	于邺	褒中即事	风云南绿远明不始	五言律诗
东西流不驻，白日与车轮。残雪半成水，微风应欲春。几经他国岁，已减故乡人。回首长安道，十年空苦辛。	于邺	岁暮还家	东白残微几已回十	五言律诗
为客忆归舍，归来还寂寥。壮时看欲过，白首固非遥。独酌几回醉，此愁终不销。犹残鸡与犬，驱去住山椒。	于邺	还家	为归壮白独此犹驱	五言律诗
贵贱各扰扰，皆逢朝市间。到此马无迹，始知君独闲。冰破听敷水，雪晴看华山。西风寂寥地，唯我坐忘还。	于邺	题华山麻处士所居	贵皆到始冰雪西唯	五言律诗
独行千里尘，轧轧转征轮。一别已多日，总看成老人。洞庭雪不下，故国草应春。三月烟波暖，南风生绿苹。	于邺	天南怀故人	独轧一总洞故三南	五言律诗
春至始青青，香车碾已平。不知山下处，来向路傍生。每岁有人在，何时无马行。应随尘与土，吹满洛阳城。	于邺	路傍草	春香不来每何应吹	五言律诗
星汉欲沉尽，谁家砧未休。忽闻梁雁至，如报杜陵秋。千树又黄叶，几人新白头。洞庭今夜客，一半却登舟。	于邺	秋夕闻雁	星谁忽如千几洞一	五言律诗
东风吹草色，空使客蹉跎。不设太平险，更应游子多。几伤行处泪，一曲醉中歌。尽向青门外，东随渭水波。	于武陵	感怀	东空不更几一尽东	五言律诗
僻地好泉石，何人曾陆沉。不知青嶂外，更有白云深。因此见乔木，几回思旧林。殷勤猿与鸟，唯我独何心。	于邺	游中梁山	僻何不更因几殷唯	五言律诗
到此绝车轮，萋萋草树春。青山如有利，白石亦成尘。水阔应无路，松深不见人。如知巢与许，千载迹犹新。	于武陵	寻山	到萋青白水松如千	五言律诗
南渡人来绝，喧喧雁满沙。自生江上月，长有客思家。半夜下霜岸，北风吹荻花。自惊归梦断，不得到天涯。	于武陵	宿江口	南喧自长半北自不	五言律诗
扰扰浮梁路，人忙月自闲。去年为塞客，今夜宿萧关。辞国几经岁，望乡空见山。不知江叶下，又作布衣还。	于武陵	秋夜达萧关	扰人去今辞望不又	五言律诗
乱峰连叠嶂，千里绿峨峨。蜀国路如此，游人车亦过。远烟当驿敛，骤雨逐风多。独忆紫芝叟，临风歌旧歌。	于邺	斜谷道	乱千蜀游远骤独临	五言律诗
蜀国少平地，方思京洛间。远为千里客，来度百牢关。帆影清江水，铃声碧草山。不因名与利，尔我各应闲。	于武陵	过百牢关贻舟中者	蜀方远来帆铃不尔	五言律诗
何当开此镜，即见发如丝。白日急于水，少年能几时。每逢芳草处，长返故园迟。所以多为客，蹉跎欲怨谁。	于邺	客中览镜	何即白少每长所蹉	五言律诗
征车千里至，碾遍六街尘。向此有营地，忽逢无事人。昔时颜未改，浮世路多新。且脱衣沽酒，终南山欲春。	于武陵	长安逢隐者	征碾向忽昔浮且终	五言律诗
草堂前有山，一见一相宽。处世贵僧静，青松因岁寒。他山逢旧侣，尽日话长安。所以闲行迹，千回绕药栏。	于武陵	与僧话旧	草一处青他尽所千	五言律诗
日日市朝路，何时无苦辛。不随丹灶客，终作白头人。浮世度千载，桃源方一春。归来华表上，应笑北邙尘。	于武陵	赠王道士	日何不终浮桃归应	五言律诗
世人无正心，虫网匣中琴。何以经时废，非为娱耳音。独令高韵在，谁感隙尘深。应是南风曲，声声不合今。	于武陵	匣中琴	世虫何非独谁应声	五言律诗
俛仰不能去，如逢旧友同。曾因春雪散，见在华山中。何处有明月，访君听远风。相将归未得，各占石岩东。	于武陵	友人亭松	俛如曾见何访相各	五言律诗
古来利与名，俱在洛阳城。九陌鼓初起，万车轮已行。周秦时几变，伊洛水犹清。二月中桥路，鸟啼春草生。	于武陵	过洛阳城	古俱九万周伊二鸟	五言律诗
离家凡几宵，一望一寥寥。新魄又将满，故乡应渐遥。独临彭蠡水，远忆洛阳桥。更有乘舟客，凄然亦驻桡。	于武陵	望月	离一新故独远更凄	五言律诗
朱槛满明月，美人歌落梅。忽惊尘起处，疑有凤飞来。一曲听初彻，几年愁暂开。东南正云雨，不得见阳台。	于武陵	王将军宅夜听歌	朱美忽疑一几东不	五言律诗
壁古字未灭，声长响不绝。蕙质本如云，松心应耐雪。耿耿离幽谷，悠悠望瓯越。杞妇哭夫时，城崩无此说。	贾驰	复睹三乡题处留赠	壁声蕙松耿悠杞城	五言律诗
到此溪亭上，浮生始觉非。野僧还惜别，游客亦忘归。月满千岩静，风清一磬微。何时脱尘役，杖履愿相依。	郑良士	题兴化高田院桥亭	到浮野游月风何杖	五言律诗
锦字凭谁达，闲庭草又枯。夜长灯影灭，天远雁声孤。蝉鬓凋将尽，虬髯白也无。几回愁不语，因看朔方图。	张迥	寄远	锦闲夜天蝉虬几因	五言律诗
楚国多春雨，柴门喜晚晴。幽人临水坐，好鸟隔花鸣。野色临空阔，江流接海平。门前到溪路，今夜月分明。	任翻	春晴	楚柴幽好野江门今	五言律诗
远声霜后树，秋色水边村。野径无来客，寒风自动门。海山藏日影，江月落潮痕。惆怅高飞晚，年年别故园。	任翻	秋晚郊居	远秋野寒海江惆年	五言律诗
秋色满行路，此时心不闲。孤贫游上国，少壮有衰颜。众鸟已归树，旅人犹过山。萧条远林外，风急水潺潺。	任翻	秋晚途次	秋此孤少众旅萧风	五言律诗
古井碧沉沉，分明见百寻。味甘传邑内，脉冷应山心。圆入月轮净，直涵峰影深。自从仙去后，汲引到如今。	任翻	葛仙井	古分味脉圆直自汲	五言律诗
飘飘云外者，𫏐宿聚仙堂。半夜人无语，中宵月送凉。鹤归高树静，萤过小池光。不得多时住，门开是事忙。	任翻	桐柏观	飘𫏐半中鹤萤不门	五言律诗
江东寒近腊，野寺水天昏。无酒可销夜，随僧早闭门。照墙灯影短，着瓦雪声繁。飘泊仍千里，清吟欲断魂。	任翻	冬暮野寺	江野无随照着飘清	五言律诗
碧峰秋寺内，禅客已无情。半顶发根白，一生心地清。竹房侵月静，石径到门平。山下尘嚣路，终年誓不行。	任翻	赠济禅师	碧禅半一竹石山终	五言律诗
羊公传化地，千古事空存。碑已无文字，人犹敬子孙。岘山长闭恨，汉水自流恩。数处烟岚色，分明是泪痕。	任翻	经堕泪碑	羊千碑人岘汉数分	五言律诗
忧来长不寐，往事重思量。清渭几年客，故衣今夜霜。春风谁识面，水国但牵肠。十二门车马，昏明各自忙。	任翻	长安冬夜书事	忧往清故春水十昏	五言律诗
借问钓鱼者，持竿多少年。眼明汀岛畔，头白子孙前。棹入花时浪，灯留雨夜船。越江深见底，谁识此心坚。	任翻	越江渔父	借持眼头棹灯越谁	五言律诗
逢着南州史，江边哭问君。送终时有雪，归葬处无云。官库惟留剑，邻僧共结坟。儿孙未成立，谁与集遗文。	任翻	哭友人	逢江送归官邻儿谁	五言律诗
羁栖亲故少，远别惜清才。天畔出相送，路长知未回。欲销今日恨，强把异乡杯。君去南堂后，应无客到来。	任翻	送李衡	羁远天路欲强君应	五言律诗
恣意纵横埽，峰峦次第成。笔尖寒树瘦，墨澹野云轻。岩石喷泉窄，山根到水平。禅房时一展，兼称苦空情。	荆浩	画山水图荅大愚	恣峰笔墨岩山禅兼	五言律诗
桃源有僧舍，跬步异人天。花乱似无主，鹤鸣疑有仙。轩廊明野色，松桧湿春烟。定拟辞尘境，依师过晚年。	陈光	题桃源僧	桃跬花鹤轩松定依	五言律诗
德星摇此夜，珥月满重城。杳霭烟氛色，飘飖砧杵声。令行秋气爽，乐感素风轻。共赏千年圣，长歌四海清。	王良会	和武相公中秋夜西蜀锦楼望	德珥杳飘令乐共长	五言律诗
法驾避星回，波罗毗勇猜。河润冰难合，地暖梅先开。下令俚柔洽，献𫎩弄栋来。愿将不才质，千载侍游台。	赵叔达	星回节避风台骠信命赋	法波河地下献愿千	五言律诗
泸北行人绝，云南信未还。庭前花不埽，门外柳谁攀。坐久销银烛，愁多减玉颜。悬心秋夜月，万里照关山。	布燮	思乡作	泸云庭门坐愁悬万	五言律诗
珍重郭四郎，临行不得别。晓漏动离心，轻车冒残雪。欲出主人门，零涕暗呜咽。万里隔关山，一心思汉月。	捧剑仆	将窜留诗	珍临晓轻欲零万一	五言律诗
莲舟泛锦碛，极目眺江干。沿流渡檝易，逆浪取花难。有雾疑川广，无风见水宽。朝来采摘倦，讵得久盘桓。	孔德绍	赋得涉江采芙蓉	莲极沿逆有无朝讵	五言律诗
华亭失侣鹤，乘轩宠遂终。三山凌苦雾，千里激悲风。心危白露下，声断彩弦中。何言斯物变，翻复似辽东。	孔德绍	赋得华亭鹤	华乘三千心声何翻	五言律诗
灵山峙千仞，蔽日且嵯峨。紫盖云阴远，香炉烟气多。石梁高鸟路，瀑水近天河。欲知闻道里，别自有仙歌。	刘斌	咏山	灵蔽紫香石瀑欲别	五言律诗
长安朔风起，穷巷掩双扉。新岁明朝是，故乡何路归。鬓丝饶镜色，隙雪夺灯辉。却羡秦州雁，逢春尽北飞。	李京	除夜长安作	长穷新故鬓隙却逢	五言律诗
春草绿绵绵，骄骖骤煖烟。微风飘乐韵，半日醉花边。打鹊抛金盏，招人举玉鞭。田翁与蚕妇，平地看神仙。	黄损	公子行	春骄微半打招田平	五言律诗
逐鹿走红尘，炎炎火德新。家肥生孝子，国霸有余臣。帝道云龙合，民心草木春。须知烟阁上，一半老儒真。	黄损	读史	逐炎家国帝民须一	五言律诗
大业来四夷，仁风和万国。白日体无私，皇天辅有德。七旬罪已服，六旬师方克。伟哉帝道隆，终始常作则。	张衮	梁郊祀乐章庆休	大仁白皇七六伟终	五言律诗
虽是丹青物，沉吟亦可伤。君夸鹰眼疾，我悯兔心忙。岂动骚人兴，惟增猎客狂。鲛绡百余尺，争及制衣裳。	和凝	题鹰猎兔画	虽沉君我岂惟鲛争	五言律诗
彩仗拂寒烟，鸣驺在半天。黄云生马足，白日下松巅。盛德安疲俗，仁风扇极边。前程问成纪，此去尚三千。	王仁裕	从蜀后主幸秦川上梓潼山	彩鸣黄白盛仁前此	五言律诗
孟阳曾有语，刊在白云棱。李杜常挨托，孙刘亦恃凭。庸才安可守，上德始堪矜。暗指长天路，浓峦蔽几层。	王仁裕	和蜀后主题剑门	孟刊李孙庸上暗浓	五言律诗
穷达皆由命，何劳发叹声。但知行好事，莫要问前程。冬去冰须泮，春来草自生。请君观此理，天道甚分明。	冯道	天道	穷何但莫冬春请天	五言律诗
吾道丧已久，吾师何此来。门无尘事闭，卷有国风开。野迥霜先白，庭荒叶自堆。寒暄吟罢后，犹喜话天台。	熊皎	冬日原居酬光上人见访	吾吾门卷野庭寒犹	五言律诗
江南近腊时，已亚雪中枝。一夜欲开尽，百花犹未知。人情皆共惜，天意欲教迟。莫讶无浓艳，芳筵正好吹。	熊皎	早梅	江已一百人天莫芳	五言律诗
野客围棋坐，搘颐向暮秋。不言如守默，设计似平雠。决胜虽关勇，防危亦合忧。看他终一局，白却少年头。	高辇	棋	野搘不设决防看白	五言律诗
初闻如自解，及见胜初闻。两鬓堆残雪，一身披断云。道应齐古佛，高不揖吾君。稽首清凉月，萧然万象分。	宋齐丘	赠仰山慧度禅师	初及两一道高稽萧	五言律诗
仆本江北人，今作江南客。再去江北游，举目无相识。金风吹我寒，秋月为谁白。不如归去来，江南有人忆。	韩熙载	感怀诗二章一	仆今再举金秋不江	五言律诗
无相景幽远，山屏四面开。凭师领鹤去，待我挂冠来。药为依时采，松宜绕舍栽。林泉自多兴，不是效刘雷。	韩熙载	溧水无相寺赠僧	无山凭待药松林不	五言律诗
天坛云似雪，玉洞水如琴。白云与流水，千载清人心。君携布囊去，路长风满林。一入华阳洞，千秋那可寻。	潘佑	送许处士坚往茅山	天玉白千君路一千	五言律诗
甚矣频频醉，神昏体亦虚。肺伤徒问药，发落不盈梳。恋寝嫌明室，修生愧道书。西峰老僧语，相劝合何如。	李建勋	中酒寄刘行军	甚神肺发恋修西相	五言律诗
家山归未得，又是看春过。老觉光阴速，闲悲世路多。风和吹岸柳，雪尽见庭莎。欲向东溪醉，狂眠一放歌。	李建勋	早春寄怀	家又老闲风雪欲狂	五言律诗
身闲赢得出，天气渐暄和。蜀马登山稳，南朝古寺多。早花微弄色，新酒欲生波。从此唯行乐，闲愁奈我何。	李建勋	春日东山正堂作	身天蜀南早新从闲	五言律诗
最有杏花繁，枝枝若手抟。须知一春促，莫厌百回看。鸟啭风潜息，蜂迟露未干。可容排饮否，兼折赠头冠。	李建勋	春日小园晨看兼招同舍	最枝须莫鸟蜂可兼	五言律诗
才得归闲去，还教病卧频。无由全胜意，终是负青春。绿柳渐拂地，黄莺如唤人。方为医者劝，断酒已经旬。	李建勋	春日病中	才还无终绿黄方断	五言律诗
自为专房甚，匆匆有所伤。当时心已悔，彻夜手犹香。恨枕堆云髻，啼襟揾月黄。起来犹忍恶，剪破绣鸳鸯。	李建勋	殴妓	自匆当彻恨啼起剪	五言律诗
期君速行乐，不要旋还家。永日虽无雨，东风自落花。诗毫黏酒淡，歌袖向人斜。薄暮忘归路，垂杨噪乱鸦。	李建勋	踏青樽前	期不永东诗歌薄垂	五言律诗
莫倦寻春去，都无百日游。更堪正月过，已是一分休。泉暖声才出，云寒势未收。晚来重作雪，翻为杏花愁。	李建勋	正月晦日	莫都更已泉云晚翻	五言律诗
白发今如此，红芳莫更催。预愁多日谢，翻怕十分开。点滴无时雨，荒凉满地苔。闲堦一杯酒，惟待故人来。	李建勋	惜花	白红预翻点荒闲惟	五言律诗
愁见清明后，纷纷盖地红。惜看难过日，自落不因风。蝶散余香在，莺啼半树空。堪悲一尊酒，从此似西东。	李建勋	金谷园落花	愁纷惜自蝶莺堪从	五言律诗
每爱江城里，青春向尽时。一回新雨歇，是处好风吹。破石黏虫网，高楼扑酒旗。遥知陶令宅，五树正离披。	李建勋	柳花寄宋明府	每青一是破高遥五	五言律诗
相见未逾月，堪悲远别离。非君谁顾我，万里又南之。雨逼清明日，花阴杜宇时。愁看挂帆处，鸥鸟共迟迟。	李建勋	送人	相堪非万雨花愁鸥	五言律诗
携酒复携觞，朝朝一似忙。马谙频到路，僧借旧眠床。道胜他图薄，身闲白日长。扁舟动归思，高处见沧浪。	李建勋	闲游	携朝马僧道身扁高	五言律诗
不喜长亭柳，枝枝拟送君。惟怜北窗□，树树解留人。圆缺都如月，东西只似云。愁看离席散，归盖动行尘。	李建勋	柏梁隔句韵诗	不枝惟树圆东愁归	五言律诗
常钦赵夫子，远作五侯宾。见面到今日，操心如古人。醉同华席少，吟访野僧频。寂寂长河畔，荒斋与庙邻。	李建勋	赠赵学士	常远见操醉吟寂荒	五言律诗
老雨不肯休，东风势还作。未放草蒙茸，已遣花萧索。浮生何苦劳，触事妨行乐。寄语达生人，须知酒胜药。	李建勋	春阴	老东未已浮触寄须	五言律诗
火急召亲宾，欢游莫厌频。日长徒似岁，花过即非春。晚雨来何定，东风自不匀。须知三个月，不是负芳晨。	李建勋	春日金谷园	火欢日花晚东须不	五言律诗
多谢空门客，时时出草堂。从容非有约，淡薄不相忘。池映春篁老，檐垂夏果香。西峰正清霁，自与拂吟床。	李建勋	夏日酬祥松二公见访	多时从淡池檐西自	五言律诗
尝忆曹溪子，龛居面碧嵩。杉松新夏后，雨雹夜禅中。道匪因经悟，心能向物空。秋来得音信，又在剡山东。	李建勋	怀赠操禅师	尝龛杉雨道心秋又	五言律诗
秋光虽即好，客思转悠哉。去国身将老，流年雁又来。叶红堆晚径，菊冷借空罍。不得师相访，难将道自开。	李建勋	闲居秋思呈祥松二字	秋客去流叶菊不难	五言律诗
莫道无幽致，常来到日西。地虽当北阙，天与设东溪。疏苇寒多折，惊凫去不齐。坐中皆作者，长爱觅分题。	李建勋	赋得冬日青溪草堂四十字	莫常地天疏惊坐长	五言律诗
水木绕吾庐，搴帘晚槛虚。衰条寒露鹊，幽果落惊鱼。爱酒贫还甚，趋时老更疏。乖慵自有素，不是忽簪裾。	李建勋	溪斋	水搴衰幽爱趋乖不	五言律诗
野性竟未改，何以居朝廷。空为百官首，但爱千峰青。南风新雨后，与客携觞行。斜阳惜归去，万壑啼鸟声。	李建勋	留题爱敬寺	野何空但南与斜万	五言律诗
小园吾所好，栽植忘劳形。晚果经秋赤，寒蔬近社青。竹萝荒引蔓，土井浅生萍。更欲从人劝，凭高置草亭。	李建勋	小园	小栽晚寒竹土更凭	五言律诗
石窗灯欲尽，松槛月还明。就枕浑无睡，披衣却出行。岩高泉乱滴，林动鸟时惊。倏忽山钟曙，喧喧仆马声。	李建勋	宿山房	石松就披岩林倏喧	五言律诗
窗外皆连水，杉松欲作林。自怜趋竞地，独有爱闲心。素壁题看遍，危冠醉不簪。江僧暮相访，帘卷见秋岑。	李建勋	金陵所居青溪草堂闲兴	窗杉自独素危江帘	五言律诗
长安驱驰地，贵贱共悠悠。白日谁相促，劳生自不休。凤翔双阙晓，蝉噪六街秋。独有南宫客，时来话钓舟。	李建勋	阙下偶书寄孙员外	长贵白劳凤蝉独时	五言律诗
碌碌但随群，蒿兰任不分。未尝矜有道，求遇向吾君。逸驾秋寻寺，长歌醉望云。高斋纸屏古，尘暗北山文。	李建勋	寄魏郎中	碌蒿未求逸长高尘	五言律诗
落叶满山州，闲眠病未瘳。窗阴连竹枕，药气染茶瓯。路匪人遮去，官须自觅休。焉宜更羸老，扶杖作公侯。	李建勋	病中书怀寄王二十六	落闲窗药路官焉扶	五言律诗
簇簇竟相鲜，一枝开几番。味甘资曲糵，香好胜兰荪。古道风摇远，荒篱露压繁。盈筐时采得，服饵近知门。	李建勋	采菊	簇一味香古荒盈服	五言律诗
南望庐陵郡，山连五岭长。吾君怜远俗，从事辍名郎。移户多无土，春蚕不满筐。惟应劳赞画，溪峒况强梁。	李建勋	送王郎中之官吉水	南山吾从移春惟溪	五言律诗
欲食不敢食，合栖犹未栖。闻风亦惊过，避缴恨飞低。水阔缘湘因，云寒过碛迷。悲鸣感人意，不见夜乌啼。	李建勋	孤雁	欲合闻避水云悲不	五言律诗
鹤立瘦棱棱，髭长白似银。衣冠皆古制，气貌异常人。听雪添诗思，看山滞酒巡。西峰重归路，唯许野僧亲。	李建勋	赠送致仕郎中	鹤髭衣气听看西唯	五言律诗
雨雪正霏霏，令人不忆归。地炉僧坐暖，山枿火声肥。隔纸烘茶蘂，移铛剥芋衣。知君在霄汉，此兴得还稀。	李建勋	宿友人山居寄司徒相公一	雨令地山隔移知此	五言律诗
郢客相寻夜，荒庭雪洒篙。虚堂看向曙，吟坐共忘劳。溪冻声全减，灯寒焰不高。他人莫相笑，未易会吾曹。	李建勋	宿友人山居寄司徒相公二	郢荒虚吟溪灯他未	五言律诗
戚戚复戚戚，期怀安可释。百年金石心，中路生死隔。新坟应草合，旧地空苔色。白日灯荧荧，凝尘满几席。	李建勋	感故府二首一	戚期百中新旧白凝	五言律诗
悒悒复悒悒，思君安可及。永日在堦前，披衣随风立。高楼暮角断，远树寒鸦集。惆怅几行书，遗踪墨犹湿。	李建勋	感故府二首二	悒思永披高远惆遗	五言律诗
毕岁知无事，兵销复旧丁。竹门桑径狭，春日稻畦青。犬吠隈篱落，鸡飞上碓桯。归田起□思，蛙叫草冥冥。	李建勋	田家三首一	毕兵竹春犬鸡归蛙	五言律诗
不识城中路，熙熙乐有年。木槃擎社酒，瓦鼓送神钱。霜落牛归屋，禾收雀满田。遥陂过秋水，闲阁钓鱼船。	李建勋	田家三首二	不熙木瓦霜禾遥闲	五言律诗
长爱田家事，时时欲一过。垣篱皆树槿，厅院亦堆禾。病果因风落，寒蔬向日多。遥闻数声笛，牛晚下前坡。	李建勋	田家三首三	长时垣厅病寒遥牛	五言律诗
休粮知几载，脸色似桃红。半醉离城去，单衣行雪中。水声茅洞晓，云影石房空。莫学秦时客，音书便不通。	李建勋	送喻炼师归茅山	休脸半单水云莫音	五言律诗
良哉吕尚父，深隐始归周。钓石千年在，春风一水流。松根盘藓石，花影卧沙鸥。谁更怀韬术，追思古渡头。	孟宾于	蟠溪怀古	良深钓春松花谁追	五言律诗
倚杖残秋里，吟中四顾频。西风天际雁，落日渡头人。草色衰平野，山阴敛暮尘。却寻苔径去，明月照村邻。	孟宾于	晚眺	倚吟西落草山却明	五言律诗
九十日秋色，今宵已半分。孤光含列宿，四面绝纤云。众木排疏影，寒流叠细纹。遥遥望丹桂，心绪正纷纷。	廖凝	中秋月	九今孤四众寒遥心	五言律诗
一声初应侯，万木已西风。便感异乡客，先于离塞鸿。日斜金谷静，雨过石城空。此处不堪听，萧条千古同。	廖凝	闻蝉	一万便先日雨此萧	五言律诗
君与白云邻，生涯久忍贫。姓名高雅道，寰海许何人。岳气秋来早，亭寒果落新。几回吟石畔，孤鹤自相亲。	韦鼎	赠廖凝	君生姓寰岳亭几孤	五言律诗
潦倒门前客，闲眠岁又残。连天数峰雪，终日与谁看。万丈高松古，千寻落水寒。仍闻有新作，懒寄入长安。	左偃	寄庐山白上人	潦闲连终万千仍懒	五言律诗
景阳六朝地，运极自依依。一会皆同是，到头谁论非。酒浓沉远虑，花好失前机。见此尤宜戒，正当家国肥。	陈贶	景阳台怀古	景运一到酒花见正	五言律诗
迢迢江汉路，秋色又堪惊。半夜闻鸿雁，多年别弟兄。高风云影断，微雨菊花明。欲寄东归信，裴回无限情。	江为	旅怀	迢秋半多高微欲裴	五言律诗
越信隔年稀，孤舟几梦归。月寒花露重，江晚水烟微。峰直帆相望，沙空鸟自飞。何时洞庭上，春雨满蓑衣。	江为	江行	越孤月江峰沙何春	五言律诗
天末江城晚，登临客望迷。春潮平岛屿，残雨隔虹霓。鸟与孤帆远，烟和独树低。乡山何处是，目断广陵西。	江为	登润州城	天登春残鸟烟乡目	五言律诗
倚楼高望极，展转念前途。晚叶红残楚，秋江碧入吴。云中来雁急，天末去帆孤。明月谁同我，悠悠上帝都。	江为	岳阳楼	倚展晚秋云天明悠	五言律诗
明月孤舟远，吟髭镊更华。天形围泽国，秋色露人家。水馆萤交影，霜洲橘委花。何当寻旧隐，泉石好生涯。	江为	送客	明吟天秋水霜何泉	五言律诗
交趾同星坐，龙泉佩斗文。烧香翠羽帐，看舞郁金裙。鹢首冲泷浪，犀渠拂岭云。莫教铜柱北，祗说马将军。	张泌	送容州中丞赴镇	交龙烧看鹢犀莫祗	五言律诗
寒暄皆有景，孤绝画难形。地拱千寻崄，天垂四面青。昼灯笼雁塔，夜磬彻渔汀。最爱僧房好，波光满户庭。	孙鲂	甘露寺	寒孤地天昼夜最波	五言律诗
万古波心寺，金山名目新。天多剩得月，地少不生尘。过樐妨僧定，惊涛溅佛身。谁言张处士，题后更无人。	孙鲂	题金山寺	万金天地过惊谁题	五言律诗
边头能走马，猿臂李将军。射虎群胡伏，开弓绝塞闻。海山谙向背，攻守别风云。只为坑降罪，轻车未转勋。	陈陶	塞下曲一	边猿射开海攻只轻	五言律诗
望湖关下战，杂虏丧全师。鸟啄豺狼将，沙埋日月旗。牛羊奔赤狄，部落散燕耆。都护凌晨出，铭功瘗死尸。	陈陶	塞下曲二	望杂鸟沙牛部都铭	五言律诗
十万羽林儿，临洮破郅支。杀添胡地骨，降足汉营旗。塞阔牛羊散，兵休帐幕移。空流陇头水，呜咽向人悲。	陈陶	胡无人行	十临杀降塞兵空呜	五言律诗
海岳南归远，天门北望深。暂为青琐客，难换白云心。富贵老闲事，猿猱思旧林。清平无乐志，尊酒有瑶琴。	陈陶	自归山	海天暂难富猿清尊	五言律诗
适越一轻艘，凌兢截鹭涛。曙光金海近，晴雪玉峰高。静寇思投笔，伤时欲钓鳌。壮心殊未展，登涉漫劳劳。	陈陶	渡浙江	适凌曙晴静伤壮登	五言律诗
古木闽州道，驱羸落照间。投村碍野水，问店隔荒山。身事几时了，蓬飘何日闲。看花滞南国，乡月十湾环。	陈陶	清源途中旅思	古驱投问身蓬看乡	五言律诗
一鹗韦公子，新恩颁郡符。岛夷通荔浦，龙节过苍梧。地理金城近，天涯玉树孤。圣朝朱绂贵，从此展雄图。	陈陶	南海送韦七使君赴象州任	一新岛龙地天圣从	五言律诗
高台赠君别，满握轩辕风。落日一挥手，金鹅云雨空。鳌洲石梁外，剑浦罗浮东。兹兴不可接，翛翛烟际鸿。	陈陶	送沈次鲁南游	高满落金鳌剑兹翛	五言律诗
汉家征百越，落地丧貔貅。大野朱旗没，长江赤血流。鬼神寻覆族，宫庙变荒丘。唯有朝台月，千年照戍楼。	陈陶	南海石门戍怀古	汉落大长鬼宫唯千	五言律诗
谢公遗咏处，池水夹通津。古往人何在，年来草自春。色宜波际绿，香异雨中新。今日青青意，空悲行路人。	陈陶	赋得池塘生春草	谢池古年色香今空	五言律诗
浮名深般若，方寺设莲华。钟呗成僧国，湖山称法家。一尘多宝塔，千佛大牛车。能诱泥犂客，超然识聚沙。	陈陶	题居上人法华新院	浮方钟湖一千能超	五言律诗
紫府静沉沉，松轩思别吟。水流宁有意，云泛本无心。锦洞桃花远，青山竹叶深。不因时卖药，何路更相寻。	陈陶	送秦炼师	紫松水云锦青不何	五言律诗
五峰习圣罢，干竺化身归。帝子传真印，门人哭宝衣。一囊穷海没，三藏故园稀。无复天花落，悲风满铁围。	陈陶	哭宝月三藏大禅师	五干帝门一三无悲	五言律诗
楚岸青枫树，长随送远心。九江春水阔，三峡暮云深。气调桓伊笛，才华蔡琰琴。迢迢嫁湘汉，谁不重黄金。	陈陶	湓城赠别	楚长九三气才迢谁	五言律诗
海国一尺绮，冰壶万缕丝。以君西攀桂，赠此金莲枝。高鸟思茂林，穷鱼乐洿池。平生握中宝，无使岁寒移。	陈陶	赠别	海冰以赠高穷平无	五言律诗
和气来无象，物情还暗新。干坤一夕雨，草木万方春。染水烟光媚，催花鸟语频。高台旷望处，歌咏属诗人。	李中	春日作	和物干草染催高歌	五言律诗
维舟芦荻岸，离恨若为宽。烟火人家远，汀洲暮雨寒。天涯孤梦去，篷底一灯残。不是凭骚雅，相思写亦难。	李中	寒江暮泊寄左偃	维离烟汀天篷不相	五言律诗
青春终日雨，公子莫思晴。任阻西园会，且观南亩耕。最怜滋垅麦，不恨湿林莺。父老应相贺，丰年兆已成。	李中	喜春雨有寄	青公任且最不父丰	五言律诗
仙坛遗迹在，苔合落花明。绛节何年返，白云终日生。旋新芳草色，依旧偃松声。欲问希夷事，音尘隔上清。	李中	魏夫人坛	仙苔绛白旋依欲音	五言律诗
鹤氅换朝服，逍遥云水乡。有时乘一叶，载酒入三湘。尘梦年来息，诗魔老亦狂。莼羮与鲈鲙，秋兴最宜长。	李中	寄赠致仕沈彬郎中	鹤逍有载尘诗莼秋	五言律诗
幽人栖息处，一到涤尘心。藓色花阴阔，棋声竹径深。篱根眠野鹿，池面戏江禽。多谢相留宿，开樽拂素琴。	李中	访蔡文庆处士留题	幽一藓棋篱池多开	五言律诗
岳寺栖瓶锡，常人亲亦难。病披青衲重，晚剃白髭寒。烘壁茶烟暗，填沟木叶干。昔年皆礼谒，频到碧云端。	李中	寄庐岳鉴上人	岳常病晚烘填昔频	五言律诗
其谁肯见寻，冷淡少知音。尘土侵闲榻，烟波隔故林。竹风醒晚醉，窗月伴秋吟。道在唯求己，明时岂陆沉。	李中	书小斋壁	其冷尘烟竹窗道明	五言律诗
闲思王道者，逸格世难群。何处眠青嶂，从来爱白云。酒沽应独醉，药熟许谁分。正作趋名计，如何得见君。	李中	怀王道者	闲逸何从酒药正如	五言律诗
长忆衔杯处，酕醄尚未阑。江南正烟雨，楼上恰春寒。好树藏莺密，平芜彻野宽。如今无处觅，音信隔波澜。	李中	思旧游有感	长酕江楼好平如音	五言律诗
暂别庙堂上，雄藩去豁情。秋风生雁渚，晚雾湿龙旌。吟里过侯服，梦中归帝城。下车军庶乐，千里月华清。	李中	依韵和智谦上人送李相公赴	暂雄秋晚吟梦下千	五言律诗
苏台踪迹在，旷望向江滨。往事谁堪问，连空草自春。花疑西子脸，涛想伍胥神。吟尽情难尽，斜阳照路尘。	李中	姑苏怀古二	苏旷往连花涛吟斜	五言律诗
茅舍何寥落，门庭长绿芜。贫来卖书剑，病起忆江湖。对枕暮山碧，伴吟凉月孤。前贤多晚达，莫叹有霜须。	李中	书王秀才壁	茅门贫病对伴前莫	五言律诗
庐山多胜景，偏称二君游。松径苍苔合，花阴碧涧流。倾壶同坐石，搜句共登楼。莫学天台客，逢山即驻留。	李中	送孙孔二秀才游庐山	庐偏松花倾搜莫逢	五言律诗
野外登临望，苍苍烟景昏。暖风医病草，甘雨洗荒村。云散天边野，潮回岛上痕。故人不可见，倚杖役吟魂。	李中	春日野望怀故人	野苍暖甘云潮故倚	五言律诗
闲吟游古观，静虑想神仙。上景非难度，阴功不易全。醮坛松作盖，丹井藓成钱。浩浩红尘里，谁来叩自然。	李中	游玄真观	闲静上阴醮丹浩谁	五言律诗
每病风骚路，荒凉人莫游。惟君还似我，成癖未能休。舍寐缘孤月，忘形为九秋。垂名如不朽，那恨雪生头。	李中	寄左偃	每荒惟成舍忘垂那	五言律诗
一宿山前店，旅情安可穷。猿声乡梦后，月影竹窗中。南楚征途阔，东吴旧业空。虎溪莲社客，应笑此飘蓬。	李中	宿山店书怀寄东林令图上人	一旅猿月南东虎应	五言律诗
春残杜宇愁，越客思悠悠。雨歇孤村里，花飞远水头。微风声渐咽，高树血应流。因此频回首，家山隔几州。	李中	途中闻子规	春越雨花微高因家	五言律诗
丹墀朝退后，静院即冥搜。尽日卷帘坐，前峰当槛秋。烹茶留野客，展画看沧洲。见说东林夜，寻常秉烛游。	李中	献中书韩舍人	丹静尽前烹展见寻	五言律诗
忽起寻师兴，穿云不觉劳。相留看山雪，尽日论风骚。竹影摇禅榻，茶烟上毳袍。梦魂曾去否，旧国阻波涛。	李中	访龙光智谦上人	忽穿相尽竹茶梦旧	五言律诗
岸春芳草合，几处思缠绵。向暮江蓠雨，初晴杜若烟。静宜幽鹭立，远称碧波连。送别王孙处，萋萋南浦边。	李中	赋得江边草	岸几向初静远送萋	五言律诗
扁舟倦行役，寂寂宿江干。半夜风雷过，一天星斗寒。潮平沙觜没，霜苦雁声残。渔父何疏逸，扣舷歌未阑。	李中	江行夜泊	扁寂半一潮霜渔扣	五言律诗
策杖寻幽客，相携入竹扃。野云生晚砌，病鹤立秋庭。茶美睡心爽，琴清尘虑醒。轮蹄应少到，门巷草青青。	李中	访山叟留题	策相野病茶琴轮门	五言律诗
孤舟相忆久，何处倍关情。野渡帆初落，秋风蝉一声。江浮残照阔，云散乱山横。渐去湓城远，那堪新月生。	李中	江行晚泊寄湓城知友	孤何野秋江云渐那	五言律诗
烟冷暮江滨，高歌散诞身。移舟过蓼岸，待月正丝纶。亦与樵翁约，同游酒市春。白头云水上，不识独醒人。	李中	渔父	烟高移待亦同白不	五言律诗
道德吾君重，含贞本去华。因知炼神骨，何必在烟霞。棋散庭花落，诗成海月斜。瀛洲旧仙侣，应许寄丹砂。	李中	赠上都紫极宫刘日新先生	道含因何棋诗瀛应	五言律诗
读书与磨剑，旦夕但忘疲。傥若功名立，那愁变化迟。尘从侵砚席，苔任满庭墀。明代搜扬切，升沉莫问龟。	李中	勉同志	读旦傥那尘苔明升	五言律诗
掩户当春昼，知君志在诗。闲花半落处，幽客未来时。野鸟穿莎径，江雪过竹篱。会须明月夜，与子水边期。	李中	寄刘钧秀才	掩知闲幽野江会与	五言律诗
酒醒江亭客，缠绵恨别离。笙歌筵散后，风月夜长时。耿耿看灯暗，悠悠结梦迟。若无骚雅分，何计达相思。	李中	离亭前思有寄	酒缠笙风耿悠若何	五言律诗
仙乡景已清，仙子启琴声。秋月空山寂，淳风一夜生。莎间虫罢响，松顶鹤初惊。因感浮华世，谁怜太古情。	李中	听郑羽人弹琴	仙仙秋淳莎松因谁	五言律诗
信断关河远，相思秋夜深。砌蛩声咽咽，檐月影沉沉。未遂青云志，那堪素发侵。吟余成不寐，彻曙四邻砧。	李中	秋夕书事寄友人	信相砌檐未那吟彻	五言律诗
竹林已萧索，客思正如雠。旧业吴江外，新蝉楚驿头。遥天疏雨过，列岫乱云收。今夕谁家宿，孤吟月色秋。	李中	秋日途中	竹客旧新遥列今孤	五言律诗
性拙才非逸，同心友亦稀。风昏秋病眼，霜湿夜吟衣。莺谷期犹负，兰陔养不违。吾师惠佳句，胜得楚金归。	李中	依韵酬智谦上人见寄	性同风霜莺兰吾胜	五言律诗
年年三月暮，无计惜残红。酷恨西园雨，生憎南陌风。片随流水远，色逐断霞空。怅望丛林下，悠悠饮兴穷。	李中	落花	年无酷生片色怅悠	五言律诗
折向离亭畔，春光满手生。群花岂无艳，柔质自多情。夹岸笼溪月，兼风撼野莺。隋堤三月暮，飞絮想纵横。	李中	题柳	折春群柔夹兼隋飞	五言律诗
病后霜髭出，衡门寂寞中。蠹侵书帙损，尘覆酒樽空。池暗菰蒲雨，径香兰蕙风。幽闲已得趣，不见卜穷通。	李中	书蔡隐士壁	病衡蠹尘池径幽不	五言律诗
君家池阁静，一到且淹留。坐听蒹葭雨，如看岛屿秋。杯盘深有兴，吟笑迥忘忧。更爱幽奇处，双双下野鸥。	李中	访徐长史留题水阁	君一坐如杯吟更双	五言律诗
流品是鸳鸯，翻飞云水乡。风高离极浦，烟暝下方塘。比鹭行藏别，穿荷羽翼香。双双浴轻浪，谁见在潇湘。	李中	㶉𫛶	流翻风烟比穿双谁	五言律诗
离思春来切，谁能慰寂寥。花飞寒食过，云重楚山遥。耿耿梦徒往，悠悠鬓易凋。那堪对明月，独立水边桥。	李中	所思	离谁花云耿悠那独	五言律诗
卷帘迟日暖，睡起思沉沉。辽海音尘远，春风旅馆深。疏篁留鸟语，曲砌转花阴。寄语长征客，流年不易禁。	李中	春闺辞二首一	卷睡辽春疏曲寄流	五言律诗
不得辽阳信，春心何以安。鸟啼窗树晓，梦断碧烟残。绿鉴开还懒，红颜驻且难。相思谁可诉，时取旧书看。	李中	春闺辞二首二	不春鸟梦绿红相时	五言律诗
冬至虽云远，浑疑朔漠中。劲风吹大野，密雪翳高空。泉冻如顽石，人藏类蛰虫。豪家应不觉，兽炭满炉红。	李中	腊中作	冬浑劲密泉人豪兽	五言律诗
江边候馆幽，汀鸟暝烟收。客思虽悲月，诗魔又爱秋。声名都是幻，穷达未能忧。散逸怜渔父，波中漾小舟。	李中	江馆秋思因成自勉	江汀客诗声穷散波	五言律诗
讼闲徴赋毕，吏散卷帘时。听雨入秋竹，留僧覆旧棋。得诗书落叶，煮茗汲寒池。化俗功成后，烟霄会有期。	李中	赠朐山杨宰	讼吏听留得煮化烟	五言律诗
忽听新蝉发，客情其奈何。西风起槐柳，故国阻烟波。垅笛悲犹少，巴猿恨未多。不知陶靖节，还动此心么。	李中	听蝉寄朐山孙明府	忽客西故垅巴不还	五言律诗
多难分离久，相思每泪垂。梦归残月晓，信到落花时。未必乖良会，何当有后期。那堪楼上望，烟水接天涯。	李中	得故人消息	多相梦信未何那烟	五言律诗
二月正绵绵，离情被尔牵。四邻初过雨，万里正铺烟。眷恋残花惹，留连醉客眠。飘香是杜若，最忆楚江边。	李中	芳草	二离四万眷留飘最	五言律诗
千家事胜游，景物可忘忧。水国楼台晚，春郊烟雨收。鹧鸪啼竹树，杜若媚汀洲。永巷歌声远，王孙会莫愁。	李中	江南春	千景水春鹧杜永王	五言律诗
巷深芳草细，门静绿杨低。室迩人何处，花残月又西。武陵期已负，巫峡梦终迷。独立销魂久，双双好鸟啼。	李中	悼亡	巷门室花武巫独双	五言律诗
相思禁烟近，楼上动吟魂。水国春寒在，人家暮雨昏。朱桥通竹树，香径匝兰荪。安得吾宗会，高歌醉一尊。	李中	春晏寄从弟德润	相楼水人朱香安高	五言律诗
自言婚嫁毕，尘事不关心。老去诗魔在，春来酒病深。山翁期采药，海月伴鸣琴。多谢维舟处，相留接静吟。	李中	赠致仕沈彬郎中	自尘老春山海多相	五言律诗
飘洒当穷巷，苔深落叶铺。送寒来客馆，滴梦在庭梧。逼砌蛩声断，侵窗竹影孤。遥思渔叟兴，蓑笠在江湖。	李中	秋雨二首一	飘苔送滴逼侵遥蓑	五言律诗
竟日声萧飒，兼风不暂阑。竹窗秋睡美，荻浦夜渔寒。地僻苔生易，林疏鸟宿难。谁知苦吟者，坐听一灯残。	李中	秋雨二首二	竟兼竹荻地林谁坐	五言律诗
谁解叩干关，音容去不还。位方尊北极，寿忽殒南山。凤辇应难问，龙髯不可攀。千秋遗恨处，云物锁桥山。	李中	烈祖孝高挽歌二首一	谁音位寿凤龙千云	五言律诗
仙驭归何处，苍苍问且难。华夷喧道德，陵垅葬衣冠。御水穿城咽，宫花泣露寒。九疑消息断，空望白云端。	李中	烈祖孝高挽歌二首二	仙苍华陵御宫九空	五言律诗
烟霞海边寺，高卧出门慵。白日少来客，清风生古松。虚窗从燕入，坏屐任苔封。几度陪师话，相留到暮钟。	李中	赠海上观音院文依上人	烟高白清虚坏几相	五言律诗
卧病当秋夕，悠悠枕上情。不堪抛月色，无计避虫声。煎药惟忧涩，停灯又怕明。晓临清鉴里，应有白髭生。	李中	秋夕病中作	卧悠不无煎停晓应	五言律诗
长忆狂游日，惜春心恰同。预愁花片落，不遣酒壶空。草软眠难舍，莺娇听莫穷。如今千里隔，骚首对秋风。	李中	寄黄鹗秀才	长惜预不草莺如骚	五言律诗
一作边城客，闲门两度春。莺花深院雨，书剑满床尘。紫阁期终负，青云道未伸。犹怜陶靖节，诗酒每相亲。	李中	春日书怀寄朐山孙明府	一闲莺书紫青犹诗	五言律诗
寄宿深山寺，惟逢老病僧。风吹几世树，云暗暮秋灯。瞑目忘尘虑，谈空入上乘。明晨返名路，何计恋南能。	李中	宿山中寺	寄惟风云瞑谈明何	五言律诗
都城分别后，海峤梦魂迷。吟兴疏烟月，边情起鼓鼙。戍旗风飐小，营柳雾笼低。草檄无余刃，难将阮瑀齐。	李中	海上载笔依韵酬左偃见寄	都海吟边戍营草难	五言律诗
衮衮利名役，常嗟聚会稀。有心游好景，无术驻残晖。南陌草争茂，西园花乱飞。期君举杯酒，不醉莫言归。	李中	春晚招鲁从事	衮常有无南西期不	五言律诗
每恨多流落，吾徒不易亲。相逢千里客，共醉百花春。小槛山当面，闲堦柳拂尘。何时卜西上，明月桂枝新。	李中	和易秀才春日见寄	每吾相共小闲何明	五言律诗
雨余飞絮乱，相别思难任。酒罢河桥晚，帆开烟水深。蟾宫须展志，渔艇莫牵心。岐路从兹远，双鱼信勿沉。	李中	送黄秀才	雨相酒帆蟾渔岐双	五言律诗
偶自山僧院，移归傍砌栽。好风终日起，幽鸟有时来。筛月牵诗兴，笼烟伴酒杯。南窗睡轻起，萧飒雨声回。	李中	庭竹	偶移好幽筛笼南萧	五言律诗
已是殊乡客，送君重惨然。河桥乍分首，槐柳正鸣蝉。短棹离幽浦，孤帆触远烟。清朝重文物，变化莫迁延。	李中	送戴秀才	已送河槐短孤清变	五言律诗
闲斋病初起，心绪复悠悠。开箧群书蠹，听蝉满树秋。诗魔还渐动，药债未能酬。为忆前山色，扶持上小楼。	李中	病中作	闲心开听诗药为扶	五言律诗
江南重会面，聊话十年心。共立黄花畔，空惊素发侵。斜阳浮远水，归鸟下疏林。牵动诗魔处，凉风村落砧。	李中	江南重会友人感旧二首一	江聊共空斜归牵凉	五言律诗
长江落照天，物景似当年。忆昔携村酒，相将上钓船。狂歌红蓼岸，惊起白鸥眠。今日趋名急，临风一黯然。	李中	江南重会友人感旧二首二	长物忆相狂惊今临	五言律诗
诏下如春煦，巢南志不违。空将感恩泪，滴尽冒寒衣。覆载元容善，形骸果得归。无心渐季路，负米觐亲闱。	李中	己未岁冬捧宣头离下蔡	诏巢空滴覆形无负	五言律诗
鸿雁离群后，成行忆日存。谁知归故里，只得奠吟魂。虫蠹书盈箧，人稀草拥门。从兹长恸后，独自奉晨昏。	李中	哭舍弟二首一	鸿成谁只虫人从独	五言律诗
浮生多夭枉，惟尔最堪悲。同气未归日，慈亲临老时。旧诗传海峤，新冢枕江湄。遗稚呜呜处，黄昏绕穗帷。	李中	哭舍弟二首二	浮惟同慈旧新遗黄	五言律诗
默默谁知我，裴回野水边。诗情长若旧，吾事更无先。芳草人稀地，残阳雁过天。静思吟友外，此意复谁怜。	李中	书情寄诗友	默裴诗吾芳残静此	五言律诗
鼎分天地日，先主力元微。鱼水从相得，山河遂有归。任贤无间忌，报国尽神机。草昧争雄者，君臣似此稀。	李中	读蜀志	鼎先鱼山任报草君	五言律诗
谁言多难后，重会喜淹留。欲话关河梦，先惊鬓发秋。浮云空冉冉，远水自悠悠。多谢开青眼，携壶共上楼。	李中	都下再会友人	谁重欲先浮远多携	五言律诗
夕风庭叶落，谁见此时情。不作关河梦，空闻砧杵声。会须求至理，何必叹无成。好约高僧宿，同看海月生。	李中	依韵和友人秋夕见寄	夕谁不空会何好同	五言律诗
佐邑惭无术，敢言贫与清。风骚谁是主，烟月自关情。卷箔当山色，开窗就竹声。怜君惠嘉句，资我欲垂名。	李中	吉水作尉酬高援秀才见赠	佐敢风烟卷开怜资	五言律诗
忽起游方念，飘然不可留。未知携一锡，乘兴向何州。古岸春云散，遥天晚雨收。想应重会面，风月又清秋。	李中	送智雄上人	忽飘未乘古遥想风	五言律诗
新诗开卷处，造化竭精英。雪霁楚山碧，月高湘水清。初吟尘虑息，再味古风生。自此寰区内，喧腾二雅名。	李中	览友人卷	新造雪月初再自喧	五言律诗
浪迹天涯去，南荒必动情。草青虞帝庙，云暗夜郎城。越鸟惊乡梦，蛮风解宿酲。早思归故里，华发等闲生。	李中	送人南游	浪南草云越蛮早华	五言律诗
事简公庭静，开帘暑气中。依经煎绿茗，入竹就清风。至论招禅客，忘机忆钓翁。晚凉安枕簟，海月出墙东。	李中	晋陵县夏日作	事开依入至忘晚海	五言律诗
邮舍残灯在，村林鸡唱频。星河吟里晓，川陆望中春。旧友青云贵，殊乡素发新。悠悠念行计，难更驻征轮。	李中	邮亭早起	邮村星川旧殊悠难	五言律诗
旅次经寒食，思乡泪湿巾。音书天外断，桃李雨中春。欲饮都无绪，唯吟似有因。输他郊郭外，多少踏青人。	李中	客中寒食	旅思音桃欲唯输多	五言律诗
寥寥山馆里，独坐酒初醒。旧业多年别，秋霖一夜听。砌蛬声渐息，窗烛影犹停。早晚无他事，休如泛水萍。	李中	旅馆秋夕	寥独旧秋砌窗早休	五言律诗
寄宿溪光里，夜凉高士家。养风窗外竹，叫月水中蛙。静虑同搜句，清神旋煮茶。唯忧晓鸡唱，尘里事如麻。	李中	宿青溪米处士幽居	寄夜养叫静清唯尘	五言律诗
广陵寒食夜，豪贵足佳期。紫陌人归后，红楼月上时。绮罗香未歇，丝竹韵犹迟。明日踏青兴，输他轻薄儿。	李中	广陵寒食夜	广豪紫红绮丝明输	五言律诗
烟萝拥竹关，物外自求安。逼枕溪声近，当檐岳色寒。药苗应自采，琴调对谁弹。待了浮名后，依君共挂冠。	李中	寄庐山庄隐土	烟物逼当药琴待依	五言律诗
何处怀君切，令人欲白头。偶寻花外寺，独立水边楼。不得论休戚，何因校献酬。吟余兴难尽，风笛起渔舟。	李中	吉水寄阎侍御	何令偶独不何吟风	五言律诗
相送烟汀畔，酒阑登小舟。离京梅雨歇，到邑早蝉秋。俗必期康济，诗谁互唱酬。晚凉诸吏散，海月入虚楼。	李中	送张惟贞少府之江阴	相酒离到俗诗晚海	五言律诗
蛾眉翻自累，万里陷穷边。滴泪胡风起，宽心汉月圆。飞尘长翳日，白草自连天。谁贡和亲策，千秋污简编。	李中	王昭君	蛾万滴宽飞白谁千	五言律诗
知君归觐省，称意涉通津。解缆汀洲晓，张帆烟水春。牵吟芳草远，贳酒乱花新。拜庆庭闱处，蟾枝香满身。	李中	送姚端先辈归宁	知称解张牵贳拜蟾	五言律诗
高秋水村路，隔岸见人家。好是经霜叶，红于带露花。临罾鱼易得，就店酒难赊。吟兴胡能尽，风清日又斜。	李中	江村晚秋作	高隔好红临就吟风	五言律诗
谬佐驱鸡任，常思赋𫛳人。未谐林下约，空感病来身。鏁径青苔老，铺阶红叶新。相思不可见，犹喜得书频。	李中	吉水作尉时酬阎侍御见寄	谬常未空鏁铺相犹	五言律诗
洞隐红霞外，房开碧嶂根。昔年同炼句，几夜共听猿。考古书千卷，忘忧酒一樽。如今归建业，雅道喜重论。	李中	清溪逢张惟贞秀才	洞房昔几考忘如雅	五言律诗
羡君乘紫诏，归路指通津。鼓棹烟波暖，还京雨露新。趋朝丹禁晓，耸辔九衢春。自愧湮沉者，随轩未有因。	李中	送阎侍御归阙	羡归鼓还趋耸自随	五言律诗
知君别家后，不免泪沾襟。芳草千里路，夕阳孤客心。花飞当野渡，猿叫在烟岑。霄汉知音在，何须恨陆沉。	李中	送汪涛	知不芳夕花猿霄何	五言律诗
童稚亲儒墨，时平喜道存。酬身指书剑，赋命委干坤。秋爽鼓琴兴，月清搜句魂。与君同此志，终待至公论。	李中	言志寄刘钧秀才	童时酬赋秋月与终	五言律诗
寻师来静境，神骨觉清凉。一饷逢秋雨，相留坐竹堂。石渠堆败叶，莎砌咽寒螀。话到南能旨，怡然万虑忘。	李中	访澄上人	寻神一相石莎话怡	五言律诗
殿宇半隳摧，门临野水开。云凝何代树，草蔽此时台。绕塔堆黄叶，沿阶积绿苔。踟蹰日将暮，栖鸟入巢来。	李中	经古寺	殿门云草绕沿踟栖	五言律诗
巨浸常牵梦，云游岂觉劳。遥空收晚雨，虚阁看秋涛。必若思三岛，应须钓六鳌。如通十洲去，谁信碧天高。	李中	送王道士游东海	巨云遥虚必应如谁	五言律诗
未达难随众，从他俗所憎。闲听九秋雨，远忆四明僧。病后倦吟啸，贫来疏友朋。寂寥元合道，未必是无能。	李中	闲居言怀	未从闲远病贫寂未	五言律诗
飘泛经彭泽，扁舟思莫穷。无人秋浪晚，一岸蓼花风。乡里梦渐远，交亲书未通。今宵见圆月，难坐冷光中。	李中	舟次彭泽	飘扁无一乡交今难	五言律诗
宿投林下寺，中夜觉神清。磬罢僧初定，山空月又生。笼灯吐冷艳，岩树起寒声。待晓红尘里，依前冒远程。	李中	宿钟山知觉院	宿中磬山笼岩待依	五言律诗
长笛起谁家，秋凉夜漏赊。一声来枕上，孤客在天涯。木末风微动，窗前月渐斜。暗牵诗思苦，不独落梅花。	李中	旅夜闻笛	长秋一孤木窗暗不	五言律诗
忽起毗陵念，飘然不可留。听蝉离古寺，携锡上扁舟。月出沙汀冷，风高苇岸秋。回期端的否，千里路悠悠。	李中	送绍明上人之毘陵	忽飘听携月风回千	五言律诗
潺潺青嶂底，来处一何长。漱石苔痕滑，侵松鹤梦凉。泛花穿竹坞，泻月下莲塘。想得归何处，天涯助渺茫。	李中	泉	潺来漱侵泛泻想天	五言律诗
见说灵泉好，潺湲兴莫穷。谁当秋霁后，独听月明中。溅石苔花润，随流木叶红。何当化霖雨，济物显殊功。	李中	遥赋义兴潜泉	见潺谁独溅随何济	五言律诗
决狱多余暇，冥搜万家空。卷帘疏雨后，鏁印夕阳中。还往多名士，编题尚古风。宦途知此味，能有几人同。	李中	和毘陵尉曹昭用见寄	决冥卷鏁还编宦能	五言律诗
别后音尘断，相逢又共吟。雪霜今日鬓，烟月旧时心。舣棹夕阳在，听鸿秋色深。一尊开口笑，不必话升沉。	李中	舟次吉水逢蔡文庆秀才	别相雪烟舣听一不	五言律诗
经年离象魏，孤宦在南荒。酒醒公斋冷，雨多归梦长。志难酬国泽，术欠致民康。吾子应相笑，区区道未光。	李中	新喻县偶寄彭仁正字	经孤酒雨志术吾区	五言律诗
千门忻应瑞，偏称上楼看。密洒虚窗晓，狂飘大野寒。园深宜竹树，帘卷洽杯盘。已作丰年兆，黎民意尽安。	李中	和彭正字喜雪见寄	千偏密狂园帘已黎	五言律诗
随缘驻瓶锡，心已悟无生。默坐烟霞散，闲观水月明。竹深风倍冷，堂迥磬偏清。愿作传灯者，忘言学净名。	李中	贻毘陵正勤禅院奉长老	随心默闲竹堂愿忘	五言律诗
旭景鸾台上，微云象阙间。时清政事少，日永直官闲。远籁飞箫管，零冰响珮环。终军年二十，默坐叩玄关。	徐铉	早春左省寓直	旭微时日远零终默	五言律诗
垂杨界官道，茅屋倚高坡。月下春塘水，风中牧竖歌。折花闲立久，对酒远情多。今夜孤亭梦，悠扬奈尔何。	徐铉	寒食宿陈公塘上	垂茅月风折对今悠	五言律诗
少长在维扬，依然认故乡。金陵佳丽地，不道少风光。稍望吴台远，行登楚塞长。殷勤语江岭，归梦莫相妨。	徐铉	将过江题白沙馆	少依金不稍行殷归	五言律诗
省署皆归沐，西垣公事稀。咏诗前砌立，听漏向申归。远思风醒酒，余寒雨湿衣。春光已堪探，芝盖共谁飞。	徐铉	早春旬假独直寄江舍人	省西咏听远余春芝	五言律诗
缕彩成飞燕，迎和启蛰时。翠翘生玉指，绣羽拂文楣。讵费衔泥力，无劳剪爪期。化工今在此，翻怪社来迟。	徐铉	赋得彩燕	缕迎翠绣讵无化翻	五言律诗
东观时闲暇，还修喻蜀书。双旌驰县道，百越从轺车。桂蠹晨餐罢，贪泉访古初。春江多好景，莫使醉吟疏。	徐铉	送史馆高员外使岭南	东还双百桂贪春莫	五言律诗
郊外春华好，人家带碧溪。浅莎藏鸭戏，轻霭隔鸡啼。掩映红桃谷，夤缘翠柳堤。王孙竟不至，芳草自萋萋。	徐铉	春日紫岩山期客不至	郊人浅轻掩夤王芳	五言律诗
白首栖禅者，尝谈灞浐游。能令过江客，偏起失乡愁。室倚桃花崦，门临杜若洲。城中无此景，将子剩淹留。	徐铉	爱敬寺有老僧尝游长安言秦	白尝能偏室门城将	五言律诗
急景骎骎度，遥怀处处生。风头乍寒暖，天色半阴晴。久别魂空断，终年道不行。殷勤云上雁，为过历阳城。	徐铉	寄和州韩舍人	急遥风天久终殷为	五言律诗
仲春初四日，春色正中分。绿野徘徊月，晴天断续云。燕飞犹个个，花落已纷纷。思妇高楼晚，歌声不可闻。	徐铉	春分日	仲春绿晴燕花思歌	五言律诗
贱子乖慵性，频为省直牵。交亲每相见，多在相门前。君独疏名路，为郎过十年。炎风久成别，南望思悠然。	徐铉	寄驾部郎中	贱频交多君为炎南	五言律诗
越徼稽天讨，周京乱虏尘。苍生何可奈，江表更无人。岂惮寻荒垄，犹思认后身。春风白杨里，独步泪沾巾。	徐铉	谢文靖墓下作	越周苍江岂犹春独	五言律诗
闻道经行处，山前与水阳。磐声深小院，灯影迥高房。落宿依楼角，归云拥殿廊。羡师闲未得，早起逐班行。	徐铉	和明道人宿山寺	闻山磐灯落归羡早	五言律诗
暑服道情出，烟街薄暮还。风清飘短袂，马健弄连环。水静闻归橹，霞明见远山。过从本无事，从此涉旬间。	徐铉	晚归	暑烟风马水霞过从	五言律诗
久作他乡客，深惭薄宦非。不知云上雁，何得每年归。夜静声弥怨，天空影更微。往年离别泪，今夕重沾衣。	徐铉	闻雁寄故人	久深不何夜天往今	五言律诗
厨冷烟初禁，门闲日更斜。东风不好事，吹落满庭花。过社纷纷燕，新晴淡淡霞。京都盛游观，谁访子云家。	徐铉	寒食日作	厨门东吹过新京谁	五言律诗
闻道张晨盖，徘徊石首东。浚川非伯禹，落水异三公。衣湿仍愁雨，冠欹更怯风。今朝复相见，疑是葛仙翁。	徐铉	欧阳太监雨中视决堤因堕水	闻徘浚落衣冠今疑	五言律诗
征虏亭边月，鸡鸣伴客行。可怜何水部，今事谢宣城。风物聊供赏，班资莫系情。同心不同载，留滞为浮名。	徐铉	送吴郎中为宣州推官知泾县	征鸡可今风班同留	五言律诗
信到得君书，知君已下车。粉闱情在否，莲幕兴何如。人望征贤入，余思从子居。灊山真隐地，凭为卜茅庐。	徐铉	寄舒州杜员外	信知粉莲人余灊凭	五言律诗
江上多离别，居人夜捣衣。拂砧知露滴，促杵恐霜飞。漏转声频断，愁多力自微。裁缝依梦见，腰带定应非。	徐铉	赋得捣衣	江居拂促漏愁裁腰	五言律诗
独听空堦雨，方知愁事悲。寂寥旬假日，萧飒夜长时。别念纷纷起，寒更故故迟。情人如不醉，定是两相思。	徐铉	九月三十夜雨寄故人	独方寂萧别寒情定	五言律诗
去载分襟后，寻闻在建安。封疆正多事，尊俎若为欢。都护空遗镞，明君欲舞干。绕朝时不用，非是杀身难。	徐铉	寄抚州钟郎中	去寻封尊都明绕非	五言律诗
置却人间事，闲从野老游。树声村店晚，草色古城秋。独鸟飞天外，闲云度陇头。姓名君莫问，山木与虚舟。	徐铉	秋日卢龙村舍	置闲树草独闲姓山	五言律诗
雨霁秋光晚，亭虚野兴回。沙鸥掠岸去，溪水上堦来。客傲风欹帻，筵香菊在杯。东山长许醉，何事忆天台。	徐铉	中书相公谿亭闲宴依韵	雨亭沙溪客筵东何	五言律诗
珍重王光嗣，交情尚在不。芜城连宅住，楚塞并车游。别后官三改，年来岁六周。银钩无一字，何以缓离愁。	徐铉	寄饶州王郎中效李白体	珍交芜楚别年银何	五言律诗
句曲山前县，依依数舍程。还同适勾漏，非是厌承明。柳谷供诗景，华阳契道情。金门容傲吏，官满且还城。	徐铉	张员外好茅山风景求为句容	句依还非柳华金官	五言律诗
埼岸堕萦带，微风起细涟。绿阴三月后，倒影乱峰前。吹浪游鳞小，黏苔碎石圆。会将腰下组，换取钓鱼船。	徐铉	临石步港	埼微绿倒吹黏会换	五言律诗
贾傅南迁久，江关道路遥。北来空见雁，西去不如潮。鼠穴依城社，鸿飞在泬寥。高低各有处，不拟更相招。	徐铉	和江州江中丞见寄	贾江北西鼠鸿高不	五言律诗
榆柳开新焰，梨花发故枝。辎𫐌隘城市，圭组坐曹司。独对芝泥检，遥怜白马儿。禁林还视草，气味两相知。	徐铉	翰林游舍人清明日入院中途	榆梨辎圭独遥禁气	五言律诗
别路知何极，离肠有所思。登舻望城远，摇樐过江迟。断岸烟中失，长天水际垂。此心非橘柚，不为两乡移。	徐铉	过江	别离登摇断长此不	五言律诗
风紧雨凄凄，川回岸渐低。吴州林外近，隋苑雾中迷。聚散纷如此，悲欢岂易齐。料君残酒醒，还听子规啼。	徐铉	泰州道中却寄东京故人	风川吴隋聚悲料还	五言律诗
太守今何在，行春去不归。筵空收管吹，郊迥俨骖𬴂。营外星才落，园中露已稀。伤心梁上燕，犹解向人飞。	徐铉	陶使君挽歌二首一	太行筵郊营园伤犹	五言律诗
始忆花前宴，笙歌醉夕阳。那堪城外送，哀挽逐归艎。铃阁朝犹闭，风亭日已荒。唯余迁客泪，沾洒后池傍。	徐铉	陶使君挽歌二首二	始笙那哀铃风唯沾	五言律诗
赋分多情客，经年去国心。疏钟寒郭晚，密雪水亭深。影迥鸿投渚，声愁雀噪林。他乡一尊酒，独坐不成斟。	徐铉	雪中作	赋经疏密影声他独	五言律诗
别路吴将楚，离忧弟与兄。断云惊晚吹，秋色满孤城。信远鸿初下，乡遥月共明。一枝栖未稳，回首望三京。	徐铉	寄从兄宪兼示二弟	别离断秋信乡一回	五言律诗
我爱他山石，中含绝代珍。烟披寒落落，沙浅静磷磷。翠色辞文陛，清声出泗滨。扁舟载归去，知是泛槎人。	徐铉	赋石奉送钟德林少尹员外	我中烟沙翠清扁知	五言律诗
羡子清吟处，茅斋面碧流。解憎莲艳俗，唯欠荻花幽。鹭立低枝晚，风惊折叶秋。赠君须种取，不必树忘忧。	徐铉	送荻栽与秀才朱观	羡茅解唯鹭风赠不	五言律诗
飒飒旱天雨，凉风一夕回。远寻南亩去，细入驿亭来。蓑唱牛初牧，渔歌棹正开。盈庭顿无事，归思酌金罍。	徐铉	常州驿中喜雨	飒凉远细蓑渔盈归	五言律诗
七夕雨初霁，行人正忆家。江天望河汉，水馆折莲花。独坐凉何甚，微吟月易斜。今年不乞巧，钝拙转堪嗟。	徐铉	驿中七夕	七行江水独微今钝	五言律诗
翠黛嚬如怨，朱颜醉更春。占将南国貌，恼杀别家人。粉汗沾巡盏，花钿逐舞茵。明朝绮窗下，离恨两殷勤。	徐铉	赠浙西妓亚仙	翠朱占恼粉花明离	五言律诗
旧族知名士，朱衣宰楚城。所嗟吾道薄，岂是主恩轻。战鼓何时息，儒冠独自行。此心多感激，相送若为情。	徐铉	送刘山阳	旧朱所岂战儒此相	五言律诗
世乱离情苦，家贫色养难。水云孤棹去，风雨暮春寒。幕府才方急，骚人泪未干。何时王道泰，万里看鹏抟。	徐铉	送黄秀才姑孰辟命	世家水风幕骚何万	五言律诗
海内兵方起，离筵泪易垂。怜君负米去，惜此落花时。想忆看来信，相宽指后期。殷勤手中柳，此是向南枝。	徐铉	送王四十五归东都	海离怜惜想相殷此	五言律诗
下国兵方起，君家义独闻。若为轻世利，归去卧溪云。挂席冲岚翠，携筇破藓纹。离情似霜叶，江上正纷纷。	徐铉	送勋道人之建安	下君若归挂携离江	五言律诗
酌酒围炉久，愁襟默自增。长年逢岁暮，多病见兵兴。夜色开庭燎，寒威入砚冰。汤师无别念，吟坐一灯凝。	徐铉	和明上人除夜见寄	酌愁长多夜寒汤吟	五言律诗
潦倒含香客，凄凉赋𫛳人。未能全卷舌，终拟学垂纶。故友暌离久，音书问讯频。相思俱老大，又见一年新。	徐铉	正初和鄂州边郎中见寄	潦凄未终故音相又	五言律诗
之子有雄文，风标秀不群。低飞从墨绶，逸志在青云。柳色临流动，春光到县分。贤人多静理，未爽醉醺醺。	徐铉	送刘司直出宰	之风低逸柳春贤未	五言律诗
我重朱夫子，依然见古人。成名无愧色，得禄及慈亲。莫叹官资屈，宁论活计贫。平生心气在，终任静边尘。	徐铉	送朱先辈尉庐陵	我依成得莫宁平终	五言律诗
酌此杯中物，茱萸满把秋。今朝将送别，他日是忘忧。世乱方多事，年加易得愁。政成频一醉，亦未减风流。	徐铉	送钟德林郎中学士赴东府诗	酌茱今他世年政亦	五言律诗
茂宰隳官去，扁舟着彩衣。湓城春酒熟，匡阜野花稀。解缆垂杨绿，开帆宿鹭飞。一朝吾道泰，还逐落潮归。	徐铉	送龚明府九江归宁	茂扁湓匡解开一还	五言律诗
茅许禀灵气，一家同上宾。仙山空有庙，举世更无人。独往诚违俗，浮名亦累真。当年各自勉，云洞镇长春。	徐铉	宿茅山寄舍弟	茅一仙举独浮当云	五言律诗
日入林初静，山空暑更寒。泉鸣细岩窦，鹤泪眇云端。拂榻安棋局，焚香戴道冠。望君殊不见，终夕凭栏干。	徐铉	晚憩白鹤庙寄句容张少府	日山泉鹤拂焚望终	五言律诗
气为还元正，心由抱一灵。凝神归罔象，飞步入青冥。整服乘三素，旋纲蹑九星。琼章开后学，稽首奉真经。	徐铉	步虚词五首一	气心凝飞整旋琼稽	五言律诗
天帝黄金阙，真人紫锦书。霓裳纷蔽景，羽服迥凌虚。白鹤能为使，班麟解驾车。灵符终愿借，转共世情疏。	徐铉	步虚词五首二	天真霓羽白班灵转	五言律诗
圣主过幽谷，虚皇在蘂宫。五千宗物母，七字秘神童。世上金壶远，人间玉籥空。唯余养身法，修此与天通。	徐铉	步虚词五首三	圣虚五七世人唯修	五言律诗
何处求玄解，人间有洞天。勤行皆是道，谪下尚为仙。蔽景乘朱凤，排虚驾紫烟。不嫌园吏傲，愿在玉宸前。	徐铉	步虚词五首四	何人勤谪蔽排不愿	五言律诗
三素霏霏远，盟威凛凛寒。火铃空灭没，星斗晓阑干。佩响流虚殿，炉烟在醮坛。萧寥不可极，骖驾上云端。	徐铉	步虚词五首五	三盟火星佩炉萧骖	五言律诗
梓泽成新致，金丹有旧情。挂冠朝睡足，隐几暮江清。药圃分轻绿，松窗起细声。养高宁厌病，默坐对诸生。	徐铉	和致仕张尚书新创道院	梓金挂隐药松养默	五言律诗
珍重还京使，殷勤话故人。别离长挂梦，宠禄不关身。趣向今成道，声华旧绝尘。莫嗟客鬓老，诗句逐时新。	徐铉	京使回自临川得从兄书寄诗	珍殷别宠趣声莫诗	五言律诗
国有承祧重，人知秉哲尊。清风来望苑，遗烈在东藩。此日升缑岭，何因到寝门。天高不可问，烟霭共昏昏。	徐铉	文献太子挽歌词五首一	国人清遗此何天烟	五言律诗
夏启吾君子，周储上帝宾。音容一飘忽，功业自纷纶。露泣承华月，风惊丽正尘。空余商岭客，行泪下宜春。	徐铉	文献太子挽歌词五首二	夏周音功露风空行	五言律诗
出处成交让，经纶有大功。泪碑瓜步北，棠树蒜山东。百揆方时叙，重离遂不融。故臣偏感咽，曾是叹三穷。	徐铉	文献太子挽歌词五首三	出经泪棠百重故曾	五言律诗
甲观光阴促，园陵天地长。箫笳咽无韵，宾御哭相将。盛烈传彝鼎，遗文被乐章。君臣知己分，零泪乱无行。	徐铉	文献太子挽歌词五首四	甲园箫宾盛遗君零	五言律诗
彩仗清晨出，非同齿胄时。愁烟锁平甸，朔吹绕寒枝。楚客来何补，缑山去莫追。回瞻飞盖处，掩袂不胜悲。	徐铉	文献太子挽歌词五首五	彩非愁朔楚缑回掩	五言律诗
家世朱门贵，官资粉署优。今为百里长，应好五峰游。柳影连彭泽，湖光接庾楼。承明须再入，官满莫淹留。	徐铉	送王员外宰德安	家官今应柳湖承官	五言律诗
请以端溪润，酬君水玉明。方圆虽异器，功用信俱呈。自得山川秀，能分日月精。巾箱各珍重，所贵在交情。	徐铉	以端谿砚酬张员外水精珠兼	请酬方功自能巾所	五言律诗
仙驭期难改，坤仪道自光。閟宫新表德，沙麓旧膺祥。素帟尧门掩，凝笳毕陌长。东风惨陵树，无复见亲桑。	徐铉	光穆皇后挽歌三首一	仙坤閟沙素凝东无	五言律诗
永乐留虚位，长陵启夕扉。返虞严吉杖，复土掩空衣。功业投三母，光灵极四妃。唯应彤史在，不与露花晞。	徐铉	光穆皇后挽歌三首二	永长返复功光唯不	五言律诗
隐隐阊门路，烟云晓更愁。空瞻金辂出，非是濯龙游。德感人伦正，风行内职修。还随偶物化，同此思轩丘。	徐铉	光穆皇后挽歌三首三	隐烟空非德风还同	五言律诗
夜静群动息，翩翩一雁归。清音天际远，寒影月中微。何处云同宿，长空雪共飞。阳和常借便，免与素心违。	徐铉	侍宴赋得归雁	夜翩清寒何长阳免	五言律诗
苑里芳华早，皇家胜事多。弓声达春气，弈思养天和。煖酒红炉火，浮舟绿水波。雪晴农事起，击壤听赓歌。	徐铉	又赋早春书事	苑皇弓弈煖浮雪击	五言律诗
繁阴连曙景，瑞雪洒芳辰。势密犹疑腊，风和始觉春。萦林开玉蘂，飘座裛香尘。欲识宸心悦，云谣慰兆人。	徐铉	春雪应制	繁瑞势风萦飘欲云	五言律诗
湖上一阳生，虚亭启高宴。枫林烟际出，白鸟波心见。主人忘贵达，座客容疵贱。独惭残照催，归宿明光殿。	徐铉	右省仆射后湖亭闲宴铉以宿	湖虚枫白主座独归	五言律诗
多病怯烦暑，短才忧近职。跂足北窗风，遥怀浩无极。故人易成别，诗句空相忆。尺素寄天涯，淦江秋水色。	徐铉	孟君别后相续寄书作此酬之	多短跂遥故诗尺淦	五言律诗
落日照平流，晴空万里秋。轻明动枫叶，点的乱沙鸥。罾网鱼梁静，籉簦稻穗收。不教行乐倦，冉冉下城楼。	徐铉	赋得秋江晚照	落晴轻点罾籉不冉	五言律诗
东观婆娑树，曾怜甲坼时。繁英共攀折，芳岁几推移。往事皆陈迹，清香亦暗衰。相看宜自喜，双鬓合垂丝。	徐铉	史馆庭梅见其毫末历载三十	东曾繁芳往清相双	五言律诗
禁省繁华地，含芳自一时。雪英开复落，红药植还移。静想分今昔，频吟叹盛衰。多情共如此，争免鬓成丝。	徐铉	太傅相公深感庭梅再成绝唱	禁含雪红静频多争	五言律诗
旧眷终无替，流光自足悲。攀条感花萼，和曲许埙篪。前会成春梦，和人更己知。缘情聊借喻，争取道言诗。	徐铉	太傅相公以庭梅二篇许舍弟	旧流攀和前和缘争	五言律诗
寺门山水际，清浅照孱颜。客棹晚维岸，僧房犹掩关。日华穿竹静，云影过堦闲。箕踞一长啸，忘怀物我间。	徐铉	又和游光睦院	寺清客僧日云箕忘	五言律诗
溪路向还背，前山高复重。纷披红叶树，间断白云峰。尽日慵移棹，何年醉倚松。自知闲未得，不敢笑周颙。	徐铉	和张少监舟中望蒋山	溪前纷间尽何自不	五言律诗
万物庆西成，茱萸独擅名。芳排红结小，香透夹衣轻。宿露沾犹重，朝阳照更明。长和菊花酒，高宴奉西清。	徐铉	茱萸诗	万茱芳香宿朝长高	五言律诗
素艳拥行舟，清香覆碧流。远烟分的的，轻浪泛悠悠。雨歇平湖满，风凉运渎秋。今朝流咏处，即是白苹洲。	徐铉	秋日泛舟赋苹花	素清远轻雨风今即	五言律诗
昔从岐阳狩，簪缨满翠微。十年劳我梦，今日送师归。曳尾龟应乐，乘轩鹤谩肥。含情题小篆，将去挂岩扉。	徐铉	明道人归西林求题院额作此	昔簪十今曳乘含将	五言律诗
宪署游从阻，平台道路赊。喜君驰后乘，于此会仙槎。缓酌迟飞盖，微吟望绮霞。相迎在春渚，暂别莫咨嗟。	徐铉	送宣州丘判官	宪平喜于缓微相暂	五言律诗
九月三十日，独行梁宋道。河流激似飞，林叶翻如扫。程遥苦昼短，野迥知寒早。还家亦不闲，要且还家了。	徐铉	北使还襄邑道中作	九独河林程野还要	五言律诗
今夕拜新月，沉沉禁署中。玉绳疏间彩，金掌静无风。节换知身老，时平见岁功。吟看北墀暝，兰烬坠微红。	徐铉	禁中新月	今沉玉金节时吟兰	五言律诗
刻烛知无取，争先素未精。本图忘物我，何必计输赢。赌墅终规利，焚囊亦近名。不如相视笑，高咏两三声。	徐铉	棋赌赋诗输刘起居	刻争本何赌焚不高	五言律诗
南朝藩阃地，八友旧招寻。事往山光在，春晴草色深。曲池鱼自乐，丛桂鸟频吟。今日中兴运，犹怀翰墨林。	徐铉	后湖访古各赋一题得西邸	南八事春曲丛今犹	五言律诗
瓜步妖氛灭，昆冈草树青。终朝空望极，今日送君行。报政秋云静，微吟晓月生。楼中长可见，特用灭离情。	徐锴	送程德琳郎中学士	瓜昆终今报微楼特	五言律诗
重叹梅花落，非关塞笛悲。论文叨接萼，末曲愧吹篪。枝逐清风动，香因白雪知。陶钧敷左悌，更赋邵公诗。	徐锴	太傅相公与家兄梅花酬唱许	重非论末枝香陶更	五言律诗
灵山一峰秀，岌然殊众山。盘根大江底，插影浮云间。雷霆常间作，风雨时往还。象外悬清影，千载长跻攀。	韩垂	题金山	灵岌盘插雷风象千	五言律诗
仙翁上升去，丹井寄晴壑。山色接天台，湖光照寥廓。玉洞绝无人，老桧犹栖鹤。我欲掣青蛇，他时冲碧落。	许坚	题幽栖观	仙丹山湖玉老我他	五言律诗
正是花时节，思君寝复兴。市沽终不醉，春梦亦无凭。岳面悬清雨，河心走浊冰。东门一条路，离恨正相仍。	汤悦	早春寄华下同志	正思市春岳河东离	五言律诗
忆见萌芽日，还怜合抱时。旧欢如梦想，物态暗还移。素艳今无几，朱颜亦自衰。树将人共老，何暇更悲丝。	汤悦	鼎臣学士侍郎以东馆庭梅昔	忆还旧物素朱树何	五言律诗
托植经多稔，顷筐向盛时。枝条虽已故，情分不曾移。莫向堦前老，还同镜里衰。更应怜堕叶，残吹挂虫丝。	汤悦	再次前韵代梅荅	托顷枝情莫还更残	五言律诗
丽汉金波满，当筵玉斚倾。因思频聚散，几复换亏盈。光彻离襟冷，声符别管清。那堪还目此，两地倚楼情。	萧彧	送钟员外	丽当因几光声那两	五言律诗
离情折杨柳，此别异春哉。含露东篱艳，泛香南浦杯。惜持行次赠，留插醉中回。暮齿如能制，玉山甘判颓。	萧彧	送德林郎中学士赴东府	离此含泛惜留暮玉	五言律诗
万物中萧洒，修篁独逸群。贞姿曾冒雪，高节欲凌云。细韵风初发，浓烟日正曛。因题偏惜别，不可暂无君。	孙岘	送钟员外	万修贞高细浓因不	五言律诗
送人多折柳，唯我独吟松。若保岁寒在，何妨霜雪重。森梢逢静境，廓落见孤峰。还似君高节，亭亭鲜继踪。	谢仲宣	送钟员外	送唯若何森廓还亭	五言律诗
随阳来万里，点点度遥空。影落长江水，声悲半夜风。残秋辞绝漠，无定似惊蓬。我有离群恨，飘飘类此鸿。	钟蒨	别诸同志	随点影声残无我飘	五言律诗
掺袂向江头，朝宗势未休。何人乘桂楫，之子过扬州。飒飒翘沙雁，漂漂逐浪鸥。欲知离别恨，半是泪和流。	乔舜	送德林郎中学士赴东府	掺朝何之飒漂欲半	五言律诗
静追苹末兴，况复值萧条。猛势资新雁，寒声伴暮潮。过山云散乱，经树叶飘飖。今日烟江上，征帆望望遥。	王沂	送钟员外	静况猛寒过经今征	五言律诗
上善湛然秋，恩波洽帝猷。谩言生险浪，岂爽见安流。泛去星槎远，澄来月练浮。滔滔对离酌，入洛称仙舟。	陈元裕	送德林郎中学士赴东府	上恩谩岂泛澄滔入	五言律诗
溪山尽日行，方听远钟声。入院逢僧定，登楼见月生。露垂群木润，泉落一岩清。此景关吾事，通宵寐不成。	孟贯	宿山寺	溪方入登露泉此通	五言律诗
先生双鬓华，深谷卧云霞。不伐有巢树，多移无主花。石泉春酿酒，松火夜煎茶。因问山中事，如君有几家。	孟贯	赠栖隐洞谭先生	先深不多石松因如	五言律诗
春至衡阳雁，思归塞路长。汀洲齐奋翼，霄汉共成行。雪尽翻风暖，寒收度月凉。直应到秋日，依旧返潇湘。	孟贯	归雁	春思汀霄雪寒直依	五言律诗
春江多去情，相去枕长汀。数雁别湓浦，片帆离洞庭。雨余沙草绿，云散岸峰青。谁共观明月，渔歌夜好听。	孟贯	春江送人	春相数片雨云谁渔	五言律诗
古今传此岭，高下势峥嵘。安得青山路，化为平地行。苍苔留虎迹，碧树障溪声。欲过一回首，踟蹰无限情。	孟贯	过秦岭	古高安化苍碧欲踟	五言律诗
瓯闽在天末，此去整行衣。久客逢春尽，思家冒暑归。海云添晚景，山瘴灭晴晖。相忆吟偏苦，不堪书信稀。	孟贯	送吴梦訚归闽	瓯此久思海山相不	五言律诗
深山宜避暑，门户映岚光。夏木荫溪路，昼云埋石床。心源澄道静，衣葛蘸泉凉。算得红尘里，谁知此兴长。	孟贯	山中夏日	深门夏昼心衣算谁	五言律诗
渡口树冥冥，南山渐隐青。渔舟归旧浦，鸥鸟宿前汀。静榻悬灯坐，闲门对浪扃。相思频到此，几番醉还醒。	孟贯	宿故人江居	渡南渔鸥静闲相几	五言律诗
蹉跎春又晚，天末信来迟。长忆分携日，正当摇落时。独游饶旅恨，多事失归期。君看前溪树，山禽巢几枝。	孟贯	寄伍乔	蹉天长正独多君山	五言律诗
负琴兼杖藜，特地过岩西。已见竹轩闭，又闻山鸟啼。长松寒倚谷，细草暗连溪。久立无人事，烟霞归路迷。	孟贯	山中访人不遇	负特已又长细久烟	五言律诗
世路争名利，深山独结茅。安情自得所，非道岂相交。百尺松当户，千年鹤在巢。知君于此景，未欲等闲抛。	孟贯	赠隐者	世深安非百千知未	五言律诗
闻罢城中讲，来安顶上禅。夜灯明石室，清磐出岩泉。欲访惭多事，相思恨隔年。终期息尘虑，接话虎溪边。	孟贯	寄暹上人	闻来夜清欲相终接	五言律诗
闲来南渡口，迤逦看江枫。一路波涛畔，数家芦苇中。远汀排晚树，深浦漾寒鸿。吟罢慵回首，此情谁与同。	孟贯	江边闲步	闲迤一数远深吟此	五言律诗
谷口何时住，烟霞一径深。水声离远洞，山色出疏林。雪彩从沾鬓，年光不计心。自言人少到，犹喜我来寻。	孟贯	过王逸人园林	谷烟水山雪年自犹	五言律诗
僧话磻溪叟，平生重赤松。夜堂悲蟋蟀，秋水老芙蓉。吟坐倦垂钓，闲行多倚筇。闻名来已久，未得一相逢。	孟贯	寄李处士	僧平夜秋吟闲闻未	五言律诗
掩关苔满地，终日坐腾腾。暑气冷衣葛，暮云催烛灯。寂寥知得趣，疏懒似无能。还忆旧游否，何年别杜陵。	孟贯	夏日寄史处士	掩终暑暮寂疏还何	五言律诗
曾于尘里望，此景在烟霄。岩静水声近，山深暑气遥。杖藜青石路，煮茗白云樵。寄语为郎者，谁能访寂寥。	孟贯	夏日登瀑顶寺因寄诸知己	曾此岩山杖煮寄谁	五言律诗
拥锡南游去，名香几处焚。别来无远信，多恐在深云。好月曾同步，幽香省共闻。相思不相见，林下叶纷纷。	孟贯	怀果上人	拥名别多好幽相林	五言律诗
久与乡关阻，风尘损旧衣。水思和月泛，山忆共僧归。林想添邻舍，溪应改钓矶。弟兄无苦事，不用别庭闱。	孟贯	寄故园兄弟	久风水山林溪弟不	五言律诗
新秋初雨后，独立对遥山。去鸟望中没，好云吟里还。长年惭道薄，明代取身闲。从有西征思，园林懒闭关。	孟贯	早秋吟眺	新独去好长明从园	五言律诗
旧山临海色，归路到天涯。此别各多事，重逢是几时。江行晴望远，岭宿夜吟迟。珍重南方客，清风失所思。	孟贯	送江为归岭南	旧归此重江岭珍清	五言律诗
偶爱春山在，因循值暑时。风尘非所愿，泉石本相宜。坐久松阴转，吟余蝉韵移。自惭疏野甚，多失故人期。	孟贯	山中荅友人	偶因风泉坐吟自多	五言律诗
深居少往还，卷箔早秋间。雨洒吟蝉树，云藏啸狖山。炎蒸如便退，衣葛亦堪闲。静坐得无事，酒卮聊畅颜。	孟贯	山斋早秋雨中	深卷雨云炎衣静酒	五言律诗
孑然南越去，替尔畏前程。见说路岐崄，不通车马行。瘴烟迷海色，岭树带猿声。独向山家宿，多应乡思生。	孟贯	送人游南越	孑替见不瘴岭独多	五言律诗
咫尺东溪路，年来偶访迟。泉声迷夜雨，花片落空枝。石径逢僧出，山床见鹤移。贫斋有琴酒，曾许月圆期。	孟贯	酬东溪史处士	咫年泉花石山贫曾	五言律诗
秋风楚江上，送子话游遨。远水宿何处，孤舟春夜涛。浦云沉雁影，山月照猿嗥。莫为饥寒苦，便成名利劳。	孟贯	秋江送客	秋送远孤浦山莫便	五言律诗
烟霞多放旷，吟啸是寻常。猿共摘山果，僧邻住石房。蹑云双屐冷，采药一身香。我忆相逢夜，松潭月色凉。	孟贯	寄山中高逸人	烟吟猿僧蹑采我松	五言律诗
浮世况多事，飘流每叹君。路岐何处去，消息几时闻。吟里落秋叶，望中生暮云。孤怀谁慰我，夕鸟自成群。	孟贯	怀友人	浮飘路消吟望孤夕	五言律诗
别业五湖上，春残去路赊。还寻旧山水，重到故人家。门径掩芳草，园林落异花。君知钓矶在，犹喜有生涯。	孟贯	送人归别业	别春还重门园君犹	五言律诗
高楼临古岸，野步晚来登。江水因寒落，山云为雪凝。远村虽入望，危槛不堪凭。亲老未归去，乡愁徒自兴。	孟贯	冬日登江楼	高野江山远危亲乡	五言律诗
草堂南涧边，有客啸云烟。扫叶林风后，拾薪山雨前。野桥通竹径，流水入芝田。琴月相亲夜，更深恋不眠。	孟贯	寄张山人	草有扫拾野流琴更	五言律诗
杜鹃花与鸟，怨艳两何赊。疑是口中血，滴成枝上花。一声寒食夜，数朵野僧家。谢豹出不出，日迟迟又斜。	成彦雄	杜鹃花	杜怨疑滴一数谢日	五言律诗
闭关防老寇，孰敢振威棱。险固疑天设，山河自古凭。三川奚所赖，双剑最堪矜。鸟道微通处，烟霞锁百层。	韩昭	和题剑门	闭孰险山三双鸟烟	五言律诗
忆昔永嘉际，中原板荡年。衣冠坠涂炭，舆辂染腥膻。国势多危厄，宗人苦播迁。南来频洒泪，渴骥每思泉。	詹琲	永嘉乱衣冠南度流落南泉作	忆中衣舆国宗南渴	五言律诗
一别几经春，栖迟晋水滨。鹡鸰长在念，鸿雁忽来宾。五斗嫌腰折，朋山刺眼新。善辞如复我，四海五湖身。	詹琲	癸卯闽乱从弟监察御史敬凝	一栖鹡鸿五朋善四	五言律诗
尽日行方半，诸山直下看。白云随步起，危径极天盘。瀑顶桥形小，溪边店影寒。往来空太息，玄鬓改非难。	刘昭禹	括苍山	尽诸白危瀑溪往玄	五言律诗
常记游灵境，道人情不低。岩房容偃息，天路许相携。霞散曙峰外，虹生凉瀑西。何当尘役了，重去听猿啼。	刘昭禹	忆天台山	常道岩天霞虹何重	五言律诗
天台山下寺，冬暮景如屏。树密风长在，年深像有灵。高钟疑到月，远烧欲连星。因共真僧话，心中万虑宁。	刘昭禹	冬日暮国清寺留题	天冬树年高远因心	五言律诗
鳌海西边地，宵吟景象宽。云开孤月上，瀑喷一山寒。人异发常绿，草灵秋不干。无由此栖息，魂梦在长安。	刘昭禹	灵溪观	鳌宵云瀑人草无魂	五言律诗
先生入太华，杳杳绝良音。秋梦有时见，孤云无处寻。神清峰顶立，衣冷瀑边吟。应笑干名者，六街尘土深。	刘昭禹	怀华山隐者	先杳秋孤神衣应六	五言律诗
秋是忆山日，禅窗露洒余。几悬华顶梦，应寄沃洲书。风月资吟笔，杉篁笼静居。满城谁不重，见著紫衣初。			秋禅几应风杉满见	五言律诗
节高终不起，死恋九华山。圣主情何切，孤云性本闲。名传中国外，坟在乱松间。依约曾栖处，斜阳鸟自还。	刘昭禹	经费冠卿旧隐	节死圣孤名坟依斜	五言律诗
一雨一番晴，山林冷落青。莫侵残日噪，正在异乡听。孤馆宿漳浦，扁舟离洞庭。年年当此际，那免鬓凋零。	刘昭禹	闻蝉	一山莫正孤扁年那	五言律诗
张绪逞风流，王衍事轻薄。出门逢畊夫，颜色必不乐。肥肤如玉洁，力拗丝不折。半日无畊夫，此辈总饿杀。	徐仲雅	畊夫谣	张王出颜肥力半此	五言律诗
门在松阴里，山僧几度过。药灵丸不大，棋妙子无多。薄雾笼寒径，残风恋绿萝。金乌兼玉兔，年几奈公何。	徐仲雅	赠江处士	门山药棋薄残金年	五言律诗
半已化为石，有灵通碧湘。生逢尧雨露，老直汉风霜。月滴蟾心水，龙遗脑骨香。始于毫末后，曾见几兴亡。	徐仲雅	东华观偃松	半有生老月龙始曾	五言律诗
前贤功及物，禹后杳难俦。不改古今色，平分南北流。寒冲山影岸，清绕荻花洲。尽是朝宗去，潺潺早晚休。	伍彬	分水岭	前禹不平寒清尽潺	五言律诗
清和春尚在，欢醉日何长。谷鸟随柯转，庭花夺酒香。初晴岩翠滴，向晚树阴凉。别有堪吟处，相留宿草堂。	杨徽之	留宿廖融山斋	清欢谷庭初向别相	五言律诗
草叠到孤顶，身齐高鸟翔。势疑撞翼轸，翠欲滴潇湘。云湿幽崖滑，风梳古木香。晴空聊纵目，杳杳极穷荒。	王元	登祝融峰	草身势翠云风晴杳	五言律诗
独夜思君切，无人知此情。沧州归未得，华发别来生。孤馆木初落，高空月正明。远书多隔岁，独念没前程。	王元	怀翁宏	独无沧华孤高远独	五言律诗
拂尘开素匣，有客独伤时。古调俗不乐，正声君自知。寒泉出涧涩，老桧倚风悲。纵有来听者，谁堪继子期。	王元	听琴	拂有古正寒老纵谁	五言律诗
韶也命何奇，生前与世违。贫栖古梵刹，终着旧麻衣。雅句僧抄遍，孤坟客吊稀。故园今孰在，应见梦中归。	王元	哭李韶	韶生贫终雅孤故应	五言律诗
高奇一百篇，造化见工全。积思游沧海，冥搜入洞天。神珠迷罔象，端玉匪雕镌。休叹不得力，离骚千古传。	廖融	谢翁宏以诗百篇见示	高造积冥神端休离	五言律诗
移桧托禅子，携家上赤城。拂琴天籁寂，欹枕海涛生。云白寒峰晚，鸟歌春谷晴。又闻求桂檝，载月十洲行。	廖融	赠天台逸人	移携拂欹云鸟又载	五言律诗
何人见植初，老树梵王居。山鬼暗栖托，樵夫难破除。声高秋汉迥，影倒月潭虚。尽日无僧倚，清风长有余。	廖融	古桧	何老山樵声影尽清	五言律诗
圆塘绿水平，鱼跃紫莼生。要路贫无力，深村老退耕。犊随原草远，蛙傍堑篱鸣。拨棹茶川去，初逢谷雨晴。	廖融	题伍彬屋壁	圆鱼要深犊蛙拨初	五言律诗
病卧瘴云间，莓苔渍竹关。孤吟牛渚月，老忆洞庭山。壮志潜消尽，淳风竟未还。今朝忽相遇，执手一开颜。	翁宏	送廖融处士南游	病莓孤老壮淳今执	五言律诗
又是春残也，如何出翠帏。落花人独立，微雨燕双飞。寓目魂将断，经年梦亦非。那堪向愁夕，萧飒暮蝉辉。	翁宏	春残	又如落微寓经那萧	五言律诗
又是秋残也，无聊意若何。客程江外远，归思夜深多。岘首飞黄叶，湘湄走白波。仍闻汉都护，今岁合休戈。	翁宏	秋残	又无客归岘湘仍今	五言律诗
帘卷竹轩清，四邻无语声。漏从吟里转，月自坐来明。草木露华湿，衣裳寒气生。难逢知鉴者，空悦此时情。	路洵美	夜坐	帘四漏月草衣难空	五言律诗
城枕萧关路，胡兵日夕临。唯凭一炬火，以慰万人心。春老雪犹重，沙寒草不深。如何驱匹马，向此独闲吟。	杨夔	宁州道中	城胡唯以春沙如向	五言律诗
下马扣荆扉，相寻春半时。扪萝盘磴险，叠石度溪危。松夹莓苔迳，花藏薜荔篱。卧云情自逸，名姓厌人知。	杨夔	寻九华王山人	下相扪叠松花卧名	五言律诗
殊乡会面时，辛苦两情知。有志年空过，无媒命共奇。吟余春漏急，语旧酒巡迟。天爵如堪倚，休惊鬓上丝。	杨夔	金陵逢张乔	殊辛有无吟语天休	五言律诗
众岛在波心，曾居旧隐林。近闻飞檄急，转忆卧云深。卖药唯供酒，归舟只载琴。遥知明月夜，坐石自开襟。	杨夔	送邹尊师归洞庭	众曾近转卖归遥坐	五言律诗
一瓶离日外，行指赤城中。去自重云下，来从积水东。攀萝跻石径，挂锡憩松风。回首鸡林道，唯应梦想通。	杨夔	送日东僧游天台	一行去来攀挂回唯	五言律诗
杳杳金陵路，难禁欲断魂。雨晴山有态，风晚水无痕。远色千樯岸，愁声一笛村。如何遣怀抱，诗毕自开尊。	王周	泊姑熟口	杳难雨风远愁如诗	五言律诗
白日人稀到，帘垂道院深。雨苔生古壁，雪雀聚寒林。忘虑凭三乐，消闲信五禽。谁知是官府，烟缕满𬬻沉。	王周	道院	白帘雨雪忘消谁烟	五言律诗
公居门馆静，旅寄万州城。山共秋烟紫，霜幷夜月清。无愁干酒律，有句入诗评。何必须林下，方驰吏隐名。	王周	公居	公旅山霜无有何方	五言律诗
扁舟闲引望，望极更盘桓。山密碍江曲，雨多饶地寒。短莎烟苒苒，惊浪雪漫漫。难写愁何限，乡关在一端。	王周	富池口	扁望山雨短惊难乡	五言律诗
永日无他念，孤清吏隐心。竹声幷雪碎，溪色共烟深。数息闲凭几，缘情默寄琴。谁知同寂寞，相与结知音。	王周	题厅壁	永孤竹溪数缘谁相	五言律诗
行过武宁县，初晴物景和。岸回惊水急，山浅见天多。细草浓蓝泼，轻烟匹练拖。晚来何处宿，一笛起渔歌。	王周	过武宁县	行初岸山细轻晚一	五言律诗
公局长清淡，池亭晚景中。蔗竿闲倚碧，莲朵静淹红。半引弯弯月，微生𫗋𫗋风。无思复无虑，此味几人同。	王周	西山晚景	公池蔗莲半微无此	五言律诗
一片残阳景，朦胧淡月中。兰芽纡嫩紫，棃颊抹生红。琴阮资清格，冠簪养素风。烟霄半知足，吏隐少相同。	王周	自和	一朦兰棃琴冠烟吏	五言律诗
引步携筇竹，西园小径通。雪欹梅蒂绿，春入杏梢红。静意崖穿溜，孤愁笛破空。如何将此景，收拾向图中。	王周	早春西园	引西雪春静孤如收	五言律诗
公事公言地，标名姓必臧。江山如得助，谈笑若为妨。均赋乡原肃，详刑郡邑康。官箴居座右，夙夜算难忘。	王周	和程刑部三首公会亭	公标江谈均详官夙	五言律诗
𫗋𫗋笼清籁，萧萧鏁翠阴。向高思尽节，从直美虚心。迥砌滋苍藓，幽窗伴素琴。公余时引步，一径静中深。	王周	和程刑部三首碧鲜亭	𫗋萧向从迥幽公一	五言律诗
照影翻窗绮，层纹滉额波。丝青迷岸柳，茸绿蘸汀莎。片雪翘饥鹭，孤香卷嫩荷。凭栏堪入画，时听竹枝歌。	王周	和程刑部三首清涟合	照层丝茸片孤凭时	五言律诗
贱妾如桃李，君王若岁时。秋风一已劲，摇落不胜悲。寂寂苍苔满，沉沉绿草滋。繁华非此日，指辇竞何辞。	严武	班婕妤	贱君秋摇寂沉繁指	五言律诗
朝发铁麟驿，夕宿金河戍。奔波急王程，一日千里路。但见容鬓改，不知岁华暮。悠悠沙漠行，王事弥多故。	张震	宿金河戍	朝夕奔一但不悠王	五言律诗
倚恃才难继，昂藏貌不恭。骑驴冲大尹，夺卷忤宣宗。驰誉超先辈，居官下我侬。司仓旧曹署，一见一心忡。	安锜	题贾岛墓	倚昂骑夺驰居司一	五言律诗
燕来巢我檐，我屋非高大。所贵儿童善，保尔无殃祸。莫巢孀妇家，孀妇怨孤坐。妒尔长双飞，打尔危巢破。	胡玢	巢燕	燕我所保莫孀妒打	五言律诗
莫问桑田事，但看桑落洲。数家新住处，昔日大江流。古岸崩欲尽，平沙长未休。想应百年后，人世更悠悠。	胡玢	庐山桑落洲	莫但数昔古平想人	五言律诗
春江正渺渺，送别两依依。烟里棹将远，渡头人未归。渔家侵叠浪，岛树挂残晖。况入湖湘路，那堪花乱飞。	狄焕	送人游邵州	春送烟渡渔岛况那	五言律诗
天南与天北，此处影婆娑。翠色折不尽，离情生更多。雨余笼灞岸，烟暝夹隋河。自有佳名在，秦松继得么。	狄焕	题柳	天此翠离雨烟自秦	五言律诗
棠棣开双萼，夭桃照两花。分庭含佩响，隔扇偶妆华。迎风俱似雪，映绮共如霞。今宵二神女，幷在一仙家。	郑轨	观兄弟同夜成婚	棠夭分隔迎映今幷	五言律诗
北林鹊夜飞，南轩月初进。调弦发清征，荡心怯褊吝。变作离鸿声，还入思归引。长叹未终极，秋风飘素鬓。	杨希道	侍宴赋得起坐弹鸣琴二首	北南调荡变还长秋	五言律诗
妖姬饰靓妆，窈窕出兰房。日照当轩影，风吹满路香。早时歌扇薄，今日舞衫长。不应令曲误，持此试周郎。	王绩	咏妓	妖窈日风早今不持	五言律诗
落日明歌席，行云逐舞人。江前飞暮雨，梁上下轻尘。冶服看疑画，妆台望似春。高车勿遽返，长袖欲相亲。	王𪟝	益州城西张超亭观妓	落行江梁冶妆高长	五言律诗
南国佳人至，北堂罗荐开。长裙随凤管，促柱送鸾杯。云光身后落，雪态掌中回。到愁金谷晚，不怪玉山颓。	王𪟝	辛司法宅观妓	南北长促云雪到不	五言律诗
贱妾裁纨扇，初摇明月姿。君王看舞席，坐起秋风时。玉树清御路，金陈翳垂丝。昭阳无分理，愁寂任前期。	张烜	相和歌辞倢伃怨	贱初君坐玉金昭愁	五言律诗
长门落景尽，洞房秋月明。玉阶草露积，金屋网尘生。妾妒今应改，君恩昔未平。寄语临邛客，何时作赋成。	张修之	长门怨	长洞玉金妾君寄何	五言律诗
图画失天真，容华坐误人。君恩不可再，妾命在和亲。泪点关山月，衣销边塞尘。一闻阳鸟至，思绝汉宫春。	梁献	相和歌辞王昭君	图容君妾泪衣一思	五言律诗
芳树宜三月，曈曈艳绮年。香交珠箔气，阴占绿庭烟。小叶风吹长，繁花露濯鲜。遂令秾李儿，折取簪花钿。	符子珪	芳树	芳曈香阴小繁遂折	五言律诗
夜渡浊河津，衣中剑满身。兵符劫晋鄙，匕首刺秦人。执事非无胆，高堂念有亲。昨缘秦苦赵，来往大梁频。	郑𫓩	邯郸侠少年	夜衣兵匕执高昨来	五言律诗
昔日同飞燕，今朝似伯劳。情深争掷果，宠罢怨残桃。别殿春心断，长门夜树高。虽能不自悔，谁见旧衣褒。	郑𫓩	玉阶怨	昔今情宠别长虽谁	五言律诗
南国承欢日，东方候晓时。那能妒褒姒，祗爱笑唐儿。宝叶随云髻，珠丝锻履綦。不知飞燕意，何事苦相疑。	郑𫓩	婕妤怨	南东那祗宝珠不何	五言律诗
留滞边庭久，归思岁月赊。黄云同入塞，白首独还家。宛马随秦草，胡人问汉花。还伤李都尉，独自没黄沙。	郑𫓩	入塞曲	留归黄白宛胡还独	五言律诗
佳人名莫愁，珠箔上花钩。清镜鸳鸯匣，新妆翡翠楼。捣衣明月夜，吹管白云秋。惟恨金吾子，年年向陇头。	颜舒	凤栖怨	佳珠清新捣吹惟年	五言律诗
夫婿边庭久，幽闺恨几重。玉琴知别日，金镜识愁容。懒寄云中服，慵开海上封。年年得衣惯，且试莫裁缝。	朱琳	开缄怨	夫幽玉金懒慵年且	五言律诗
天不与人言，祸福能自至。水火虽活人，暂不得即死。蹈之焚斯须，凭之溺容易。水火与祸福，岂有先言耳。	谢陶	杂言	天祸水暂蹈凭水岂	五言律诗
新年犹尚小，那堪远聘秦。裾衫沾马汗，眉黛染胡尘。举眼无相识，路逢皆异人。唯有梅将李，犹带故乡春。	董思恭	昭君怨二首一	新那裾眉举路唯犹	五言律诗
湖北雨初晴，湖南山尽见。岩岩石帆影，如得海风便。仙穴茅山峰，彩云时一见。邀君共探此，异箓残几卷。	贺朝清	南山	湖湖岩如仙彩邀异	五言律诗
乡关眇天末，引领怅怀归。羁旅久淫滞，物色屡芳菲。稍觉私意尽，行看鬔鬓稀。如何千里外，伫立沾裳衣。	贺朝清	赋得游人久不归	乡引羁物稍行如伫	五言律诗
常时华室静，笑语度更筹。恍惚人事改，冥漠委荒丘。阳原叹薤露，阴壑悼藏舟。清夜妆台月，空想画眉愁。	唐暄	还渭南感旧二首二	常笑恍冥阳阴清空	五言律诗
共列中台贵，能齐物外心。回车青阁晚，解带碧芳深。夜水随畦入，晴花度竹寻。题诗更相应，一字重千金。	韩雄	敕和元相公家园即事寄王相	共能回解夜晴题一	五言律诗
度岭逢朝雪，行看马迹深。轻标南国瑞，寒慰北人心。皎洁停丹嶂，飘飖映绿林。共君歌乐土，无作白头吟。	张起	早过棃岭喜雪书情呈崔判官	度行轻寒皎飘共无	五言律诗
拥毳对芳丛，由来趣不同。发从今日白，花是去年红。艳色随朝露，馨香逐晚风。何须待零落，然后始知空。	殷益	看牡丹	拥由发花艳馨何然	五言律诗
漠漠复霏霏，为君垣上衣。昭阳辇下草，应笑此生非。掩蔼青春去，苍茫白露稀。犹胜萍逐水，流浪不相依。	李益	赋得垣衣	漠为昭应掩苍犹流	五言律诗
寒更传唱晚，清镜览衰颜。隔牖风惊竹，开帘雪满山。洒空深巷静，积素广庭闲。借问袁安舍，翛然尚闭关。	王邵	冬晚对雪忆胡处士	寒清隔开洒积借翛	五言律诗
离亭饯落晖，腊酒减征衣。岁晚烟霞重，川寒云树微。戎装千里至，旧路十年归。还似汀洲雁，相逢又背飞。	李逸	洛阳河亭奉酬留守郡公追送	离腊岁川戎旧还相	五言律诗
南北东西事，人间会也无。昔曾栖玉笥，今也返玄都。雪片随天阔，泉声落石孤。丹霄人有约，去采石菖蒲。	沈麟	送道士曾昭莹	南人昔今雪泉丹去	五言律诗
世久荒墟在，白云几代耕。市廛新草绿，里社故烟轻。不谨罹天讨，来苏岂忿兵。谁云殷鉴远，今古在人程。	李伦	顾城	世白市里不来谁今	五言律诗
指途清溪里，左右唯深林。云蔽望乡处，雨愁为客心。遇人多物役，听鸟时幽音。何必沧浪水，庶兹浣尘襟。	陈存	清溪馆作	指左云雨遇听何庶	五言律诗
日斜宾馆晚，春轻麦候初。帘暄巢幕燕，池跃戏莲鱼。石声随流响，桐影傍岩疏。谁能千里外，独寄八行书。	韦道逊	晚春宴	日春帘池石桐谁独	五言律诗
睿想入希夷，真游到具茨。玉鸾登嶂远，云辂出花迟。泉壑凝神处，阳和布泽时。六龙多顺动，四海正雍熙。	赵起	奉和登会昌山应制	睿真玉云泉阳六四	五言律诗
天阔衔江雨，冥冥上客衣。潭清鱼可数，沙晚雁争飞。川谷留云气，鹈鹕傍钓矶。瓢零江海客，欹侧一帆归。	杨彝	过睦州青溪渡	天冥潭沙川鹈瓢欹	五言律诗
温谷春生至，宸游近甸荣。云随天上转，风入御筵轻。翠盖浮佳气，朱楼依太清。朝臣冠剑退，宫女管弦迎。	马逢	新乐府	温宸云风翠朱朝宫	五言律诗
蕃军傍塞游，代马喷风秋。老将垂金甲，阏支着锦裘。雕戈蒙豹尾，红斾插狼头。日暮天山下，鸣笳汉使愁。	马逢	部落曲	蕃代老阏雕红日鸣	五言律诗
故国归路赊，春晚在天涯。明月夜来梦，碧山秋到家。开窗闻落叶，远墅见晴鸦。惊起晓庭际，莺啼桃杏花。	吉师老	题春梦秋归故里	故春明碧开远惊莺	五言律诗
巴江猿啸苦，响入客舟中。孤枕破残梦，三声随晓风。连云波澹澹，和雾雨蒙蒙。巫峡去家远，不堪魂断空。	吴商浩	巫峡听猿	巴响孤三连和巫不	五言律诗
白马三军客，青娥十载思。玉庭霜落夜，罗幌月明时。𬬻冷蜘蛛喜，灯高熠耀期。愁多不可曙，流涕坐空帏。	沈祖仙	秋闺	白青玉罗𬬻灯愁流	五言律诗
斜日空庭暮，幽闺积恨盈。细风吹帐冷，微月度窗明。怨坐啼相续，愁眠梦不成。调琴欲有弄，畏作断肠声。	邵士彦	秋闺	斜幽细微怨愁调畏	五言律诗
沙塞秋应晚，金闺恨已空。那堪裂纨素，时许出房栊。杵影弄寒月，砧声调夜风。裁缝双泪尽，万里寄云中。	吴大江	捣衣	沙金那时杵砧裁万	五言律诗
露白草犹青，淮舟倚岸停。风帆几处客，天地两河星。树静禽眠草，沙寒鹿过汀。明朝谁结伴，直去泛沧溟。	景池	秋夜宿淮口	露淮风天树沙明直	五言律诗
长忌时人识，有家云涧深。性惟耽嗜酒，贫不破除琴。静鼓三通齿，频汤一味参。知师最知我，相引坐柽阴。	张鸿	赠乔尊师	长有性贫静频知相	五言律诗
天淡雨初晴，游人恨不胜。乱山啼蜀魄，孤棹宿巴陵。影暗村桥柳，光寒水寺灯。罢吟思故国，窗外有渔罾。	姚揆	村行	天游乱孤影光罢窗	五言律诗
日晚宜春暮，风软上林朝。对酒近初节，开楼荡夜谣。石桥通小涧，竹路上青霄。持底谁见许，长愁成细腰。	王训	独不见	日风对开石竹持长	五言律诗
凉风飒庭户，渐疑华发侵。已经杨柳谢，犹听蟪蛄吟。雨助滩声出，云连野色深。鹡鸰今在远，年酒共谁斟。	赵防	秋日寄弟	凉渐已犹雨云鹡年	五言律诗
千峰围古寺，深处敞楼台。景异寻常处，人须特达来。松杉寒更茂，岚霭昼还开。欲续丰碑语，含毫恨不才。	刘廓	杨岐山	千深景人松岚欲含	五言律诗
修径投幽隐，轻裘怯暮寒。闲僧能解榻，倦客得休鞍。白雨鸣山麓，青灯语夜阑。明朝梯石路，更仗笋舆安。	姚偓	南源山	修轻闲倦白青明更	五言律诗
白石峰犹在，横桥一径微。多年无客过，落日有云归。水净苔生发，山寒树着衣。如何方广寺，千古去人稀。	赵湘	题天台石桥	白横多落水山如千	五言律诗
手接汨罗水，天心知所存。固教工部死，来伴大夫魂。流落同千古，风骚共一源。消凝伤往事，斜日隐颓垣。	徐介	耒阳杜工部祠堂	手天固来流风消斜	五言律诗
悔上层楼望，翻成极目愁。路沿葱岭去，河背玉关流。马散眠沙碛，兵闲倚戍楼。残阳三会角，吹白旅人头。	李士元	登单于台	悔翻路河马兵残吹	五言律诗
秋日幷州路，黄榆落故关。孤城吹角罢，数骑射雕还。帐幕遥临水，牛羊自下山。行人正垂泪，烽火起云间。	杨达	塞下曲	秋黄孤数帐牛行烽	五言律诗
众岛在波心，曾居旧隐林。近闻飞檄急，转忆卧云深。卖药唯供酒，归舟只载琴。遥知明月夜，坐石自开襟。	杨夔	送邹尊师归洞庭	众曾近转卖归遥坐	五言律诗
河曲今无战，王师每务农。选才当重委，足食乃深功。草色孤城外，云阴绝漠中。萧关休叹别，归望在乘騘。	魏兼恕	送张兵曹赴营田	河王选足草云萧归	五言律诗
禅宫新歇雨，香阁晚登临。邑树晴光起，川苗佳气深。水包城下岸，云细郢中岑。自叹牵卑日，聊开望远心。	贾彦璋	晚霁登汝南大云阁	禅香邑川水云自聊	五言律诗
暝望香山阁，梯云宿半空。轩窗闭潮海，枕席拂烟虹。朱网防栖鸽，纱灯护夕虫。一闻鸡唱晓，已见日曈曈。	贾彦璋	宿香山阁	暝梯轩枕朱纱一已	五言律诗
水树子云家，峰瀛宛不赊。芥浮舟是叶，莲发岫为花。酌蚁开春瓮，观鱼凭海查。游苏多石友，题赠满瑶华。	贾彦璋	苏著作山池	水峰芥莲酌观游题	五言律诗
昔擅登坛宠，爰光典午朝。刀悬临益梦，龙启渡江谣。茂绩当年举，英魂此地销。唯余孤垅上，日夕起松飙。	贾彦璋	王龙骧墓	昔爰刀龙茂英唯日	五言律诗
垂柳拂妆台，葳蕤叶半开。年华枝上见，边思曲中来。嫩色宜新雨，轻花伴落梅。朝朝倦攀折，征戍几时回。	欧阳瑾	横吹曲辞折杨柳	垂葳年边嫩轻朝征	五言律诗
春看玫瑰树，西邻即宋家。门深重暗叶，墙近度飞花。影拂桃阴浅，香传李迳斜。靓妆愁日暮，流涕向窗纱。	李叔卿	芳树	春西门墙影香靓流	五言律诗
未明龙骨骏，幸得到神州。自有千金价，宁忘伯乐酬。虽知殊款段，莫敢比骅骝。若遇追风便，当轩一举头。	陈凝	马	未幸自宁虽莫若当	五言律诗
好是山家凤，歌成非楚鸡。毫光洒风雨，纹彩动云霓。竹实不得饱，桐孙何足栖。岐阳今好去，律吕正凄凄。	伊梦昌	凤	好歌毫纹竹桐岐律	五言律诗
白露边秋早，皇华戎事催。已推仙省妙，更是幕中才。出饯倾朝列，深功伫帝台。坐闻长策利，终见勒铭回。	郑严	送韦员外赴朔方	白皇已更出深坐终	五言律诗
太华五千寻，重岩合沓起。势飞白云外，影倒黄河里。上有千莲叶，服之久不死。山高采难得，叹息徒仰止。	卫光一	经太华	太重势影上服山叹	五言律诗
整驾俟明发，逶迤历险途。天形逼峰尽，地势入溪无。树绕圆潭密，云横叠障孤。谁怜后时者，六月未南图。	林璠	季夏入北山	整逶天地树云谁六	五言律诗
游女泛江晴，莲红水复清。竞多愁日暮，争疾畏船倾。波动疑钗落，风生觉袖轻。相看未尽意，归浦棹歌声。	张敬徽	采莲曲	游莲竞争波风相归	五言律诗
帘低晓露湿，帘卷莺声急。欲起把箜篌，如凝彩弦涩。孤眠愁不转，点泪声相及。净扫阶上花，风来更吹入。	吴象之	阳春歌	帘帘欲如孤点净风	五言律诗
长亭日已暮，驻马暂盘桓。山川杳不极，徒侣默相看。云夕荆台暗，风秋郢路寒。客心一如此，谁复采芳兰。	郑德玄	晚至乡亭	长驻山徒云风客谁	五言律诗
夜帆时未发，同侣暗相催。山晓月初下，江鸣潮欲来。稍分扬子岸，不辨越王台。自客水乡里，舟行知几回。	张轸	舟行旦发	夜同山江稍不自舟	五言律诗
相逢唯道在，谁不共知贫。归路分残雨，停舟别故人。霜明松岭晓，花暗竹房春。亦有栖闲意，何年可寄身。	石召	送人归山	相谁归停霜花亦何	五言律诗
分手怨河梁，南征历汉阳。江山追宋玉，云雨梦襄王。醉里宜城近，歌中郢路长。更寻栖枳处，犹是念仇香。	林珝	送安养阎主簿还竹寺	分南江云醉歌更犹	五言律诗
客行逢日暮，原野散秋晖。南陌人初断，西林鸟尽归。暗蓬沙上转，寒叶月中飞。村落无多在，声声近捣衣。	卫叶	晚投南村	客原南西暗寒村声	五言律诗
盛才倾世重，清论满朝归。作隼他年计，为鸳此日飞。比肩移日近，抗首出郊畿。为报清漳水，分明照锦衣。	梁陟	送孙舍人归湘州	盛清作为比抗为分	五言律诗
客游倦旅思，憩驾陟崇墉。元凯标奇迹，安仁擅美踪。远近浊河流，出没青山峰。伫想空不极，怀古怅无从。	朱延	再登河阳城怀古	客憩元安远出伫怀	五言律诗
舍筏求香偈，因泉演妙音。是明捐俗网，何独在山林。缭绕藤轩密，逶迤竹径深。为传同学志，兹宇可清心。	寇埴	题莹上人院	舍因是何缭逶为兹	五言律诗
为礼依天象，周旋逐月成。教人三让美，为客一宵生。初进轮犹暗，终辞影渐明。幸陪宾主位，取舍任亏盈。	刘𤤺	三让月成魄	为周教为初终幸取	五言律诗
握笔题诗易，荷戈征戍难。惯从鸳被暖，怯向雁门寒。瘦尽宽衣带，啼多渍枕檀。试留青黛着，回日画眉看。	河北士人	寄内诗	握荷惯怯瘦啼试回	五言律诗
积尘为太山，掬水成东海。富贵有时乖，希夷无日改。绛节出崆峒，霓衣发光彩。古者有七贤，六个今何在。	黄山隐	向竹吟	积掬富希绛霓古六	五言律诗
孤城漏未残，徒侣拂征鞍。洛北去愁远，淮南归梦阑。晓灯回壁暗，晴雪卷帘寒。更尽主人酒，出门行路难。	无名氏	留赠偃师主人	孤徒洛淮晓晴更出	五言律诗
怅望黄金屋，恩衰似越逃。花生针眼刺，月送剪肠刀。地近欢娱远，天低雨露高。时看回辇处，泪脸湿夭桃。	无名氏	长门	怅恩花月地天时泪	五言律诗
癖性爱古物，终岁求不得。昨朝得古砚，兰河滩之侧。波涛所击触，背面生隟隙。质状朴且丑，令人作不得。	无名氏	古砚	癖终昨兰波背质令	五言律诗
汤周二大仙，庐此得升天。风俗因兴庙，春秋不记年。锦云张紫盖，琴溜泻鸣泉。丹灶犹存鼎，仙花发故园。	无名氏	汤周山	汤庐风春锦琴丹仙	五言律诗
拔地山峦秀，排空殿阁斜。云供数州雨，树献九天花。夜月摩峰顶，秋钟彻海涯。长松拂星汉，一一是仙槎。	无名氏	三学山盘陀石上刻诗	拔排云树夜秋长一	五言律诗
山脉逗飞泉，泓澄傍岩石。乱垂寒玉筿，碎洒珍珠滴。澄波涵万象，明镜泻天色。有时乘月来，赏咏还自适。	无名氏	合水县玉泉石崖刻	山泓乱碎澄明有赏	五言律诗
妙有分二气，灵山开九华。层标遏迟日，半壁明朝霞。积雪曜阴壑，飞流歕阳崖。青莹玉树色，缥缈羽人家。	李白	改九子山为九华山联句	妙灵层半积飞青缥	五言律诗
吾友驻行轮，迟迟惜上春。东西出饯路，惆怅独归人。欢会期他日，驱驰恨此身。须知贡公望，从此愿相因。	颜真卿	五言送李侍御联句	吾迟东惆欢驱须从	五言律诗
春溪与岸平，初月出溪明。璧彩寒仍洁，金波夜转清。孤光远近满，练色往来轻。望望随兰棹，依依出柳城。	颜真卿	五言玩初月重游联句	春初璧金孤练望依	五言律诗
策杖迎诗客，归房理病身。闲收无效药，遍寄有情人。草木分千品，方书问六陈。还知一室内，我尔即天亲。	李益	宣上人病中相寻联句	策归闲遍草方还我	五言律诗
蟋蟀催寒服，茱萸滴露房。酒巡明刻烛，篱菊暗寻芳。新月和秋露，繁星混夜霜。登高今夕事，九九是天长。	李益	重阳夜集兰陵居与宣上人联	蟋茱酒篱新繁登九	五言律诗
千畦抱瓮园，一酌瘿尊酒。唯有沃洲僧，时过杏溪叟。追欢君适性，独饮我空口。儒释事虽殊，文章意多偶。	李益	与宣供奉携瘿尊归杏溪园联	千一唯时追独儒文	五言律诗
宫阙何年月，应门何岁苔。清光一以照，白露共裴回。珠履久行绝，玉房重未开。妾心正如此，昭阳歌吹来。	李益	赋应门照绿苔	宫应清白珠玉妾昭	五言律诗
始见花满枝，又看花满地。且持增气酒，莫滴伤心泪。深诚长郁结，芳晨自妍媚。啸歌聊永日，谁知此时意。	李景俭	道州春日感兴	始又且莫深芳啸谁	五言律诗
相思绕我心，日夕千万重。年光坐婉娩，春泪销颜容。台镜晦旧晖，庭草滋深茸。望夫山上石，别剑水中龙。	孟郊	有所思联句	相日年春台庭望别	五言律诗
相好全如梵，端倪祗为隋。宁同蚌顽恶，但与鹬相持。虽因雀变化，不逐月亏盈。纵有天中匠，神工讵可成。	段成式	游长安诸寺联句靖恭坊大	相端宁但虽不纵神	五言律诗
天心惟助善，圣迹此开阳。载恐雷轮重，𫄠疑电索长。上冲挟䗖𬟽，不动束锒铛。饥鸟未曾啄，乖龙宁敢藏。	段成式	游长安诸寺联句靖恭坊大	天圣载𫄠上不饥乖	五言律诗
重叠碎晴空，余霞更照红。蝉踪近𫛛鹊，鸟道接相风。苔静金轮路，云轻白日宫。壁诗传谢客，门榜占休公。	段成式	游长安诸寺联句长乐坊安	重余蝉鸟苔云壁门	五言律诗
一院暑难侵，莓苔共影深。标枝争息鸟，余吹正开襟。宿雨香添色，残阳石在阴。乘闲动诗意，助静入禅心。	段成式	游长安诸寺联句长乐坊安	一莓标余宿残乘助	五言律诗
古画思匡岭，上方疑傅岩。蝶闲移忍草，蝉晓揭高杉。香字消芝印，金经发茝函。井通松底脉，书坼洞中缄。	段成式	游长安诸寺联句道政坊宝	古上蝶蝉香金井书	五言律诗
偶到天台院，因逢物外僧。忘机同一祖，出语离三乘。树老中庭寂，窗虚外境澄。片时松影下，联续百千灯。	安守范	天台禅院联句	偶因忘出树窗片联	五言律诗
画得青溪样，宜于紫府观。日明烟霭薄，风落水容宽。画野高低接，商工井邑攒。疏川因稼穑，出使问艰难。	清昼	道观中和潘丞观青溪图联句	画宜日风画商疏出	五言律诗
几年无此会，今日喜相从。后夏仍多病，前书达几封。水华迎暮雨，松吹引疏钟。出谷随初月，寻僧说五峰。	清昼	喜昼公寻山回相遇联句一首	几今后前水松出寻	五言律诗
此别难重陈，花飞复恋人。来时梅覆雪，去日柳含春。物候催行客，归途淑气新。剡川今已远，魂梦暗相亲。	武后宫人	离别难	此花来去物归剡魂	五言律诗
沙场征戍客，寒苦若为眠。战袍经手作，知落阿谁边。蓄意多添线，含情更着绵。今生已过也，结取后生缘。	开元宫人	袍中诗	沙寒战知蓄含今结	五言律诗
啼鸟惊眠罢，房栊乘晓开。凤钗金作缕，鸾镜玉为台。妆似临池出，人疑向月来。自怜终不见，欲去复裴回。	杨容华	新妆诗	啼房凤鸾妆人自欲	五言律诗
金菊延清霜，玉壶多美酒。良人犹不归，芳菲岂常有。不惜芳菲歇，但伤别离久。含情罢斟酌，凝怨对窗牖。	赵氏	古兴二	金玉良芳不但含凝	五言律诗
霭霭芳春朝，雪絮起青条。或值花同舞，不因风自飘。过尊浮绿醑，拂幌缀红绡。那用持愁玩，春怀不自聊。	张夫人	柳絮	霭雪或不过拂那春	五言律诗
今朝妆阁前，拾得旧花钿。粉污痕犹在，尘侵色尚鲜。曾经纤手里，拈向翠眉边。能助千金笑，如何忍弃捐。	张夫人	拾得韦氏花钿以诗寄赠	今拾粉尘曾拈能如	五言律诗
侯门初拥节，御苑柳丝新。不是悲殊命，唯愁别近亲。黄莺迁古木，朱履从清尘。想到千山外，沧江正暮春。	裴淑	荅微之	侯御不唯黄朱想沧	五言律诗
欲下丹青笔，先拈宝镜寒。已经颜索寞，渐觉鬓凋残。泪眼描将易，愁肠写出难。恐君浑忘却，时展画图看。	薛媛	写真寄夫	欲先已渐泪愁恐时	五言律诗
自古无和亲，贻灾到妾身。朔风嘶去马，汉月出行轮。衣薄狼山雪，妆成虏塞春。回看父母国，生死毕胡尘。	梁琼	昭君怨	自贻朔汉衣妆回生	五言律诗
歌扇向陵开，齐行奠玉杯。舞时飞燕列，梦里片云来。月色空余恨，松声莫更哀。谁怜未死妾，掩袂下铜台。	梁琼	铜雀台	歌齐舞梦月松谁掩	五言律诗
所居幸接邻，相见不相亲。一似云间月，何殊镜里人。丹诚空有梦，肠断不禁春。愿作梁间燕，无由变此身。	崔仲容	赠所思	所相一何丹肠愿无	五言律诗
隟尘何微微，朝夕通其辉。人生各有托，君去独不归。青林有蝉响，赤日无鸟飞。裴回东南望，双泪空沾衣。	廉氏	怀远	隟朝人君青赤裴双	五言律诗
忆昨会诗酒，终日相逢迎。今来成故事，岁月令人惊。泪流红粉薄，风度罗衣轻。难为子猷志，虚负文君名。	田娥	寄远	忆终今岁泪风难虚	五言律诗
两城相对峙，一水向东流。今夜素娥月，何年黄鹤楼。悠悠兰棹晚，渺渺荻花秋。无奈柔肠断，关山总是愁。	刘淑柔	中秋夜泊武昌	两一今何悠渺无关	五言律诗
春尽花随尽，其如自是花。从来说花意，不过此容华。明月易亏轮，好花难恋春。常将花月恨，幷作可怜人。	越溪杨女	春日	春其从不明好常幷	五言律诗
佳人惜颜色，恐逐芳菲歇。日暮出画堂，下堦拜新月。拜月如有词，傍人那得知。归来投玉枕，始觉泪痕垂。	常浩	赠卢夫人	佳恐日下拜傍归始	五言律诗
南天春雨时，那鉴雪霜姿。众类亦云茂，虚心能自持。多留晋贤醉，早伴舜妃悲。晚岁君能赏，苍苍劲节奇。	薛涛	酬人雨后玩竹	南那众虚多早晚苍	五言律诗
翠色连荒岸，烟姿入远楼。影铺秋水面，花落钓人头。根老藏鱼窟，枝低系客舟。萧萧风雨夜，惊梦复添愁。	鱼玄机	赋得江边柳	翠烟影花根枝萧惊	五言律诗
羞日遮罗袖，愁春懒起妆。易求无价宝，难得有心郎。枕上潜垂泪，花间暗断肠。自能窥宋玉，何必恨王昌。	鱼玄机	赠邻女	羞愁易难枕花自何	五言律诗
旦夕醉吟身，相思又此春。雨中寄书使，窗下断肠人。山卷珠帘看，愁随芳草新。别来清宴上，几度落梁尘。	鱼玄机	寄国香	旦相雨窗山愁别几	五言律诗
霞彩翦为衣，添香出绣帏。芙蓉花叶□，山水帔□稀。驻履闻莺语，开笼放鹤飞。高堂春睡觉，暮雨正霏霏。	鱼玄机	寄题炼师	霞添芙山驻开高暮	五言律诗
莺语惊残梦，轻妆改泪容。竹阴初月薄，江静晚烟浓。湿觜衔泥燕，香须采蕊蜂。独怜无限思，吟罢亚枝松。	鱼玄机	暮春有感寄友人	莺轻竹江湿香独吟	五言律诗
住处虽同巷，经年不一过。清词劝旧女，香桂折新柯。道性欺冰雪，禅心笑绮罗。迹登霄汉上，无路接烟波。	鱼玄机	酬李郢夏日钓鱼回见示	住经清香道禅迹无	五言律诗
幽人刱奇境，游客驻行程。粉壁空留字，莲宫未有名。凿池泉自出，开径草重生。百尺金轮阁，当川豁眼明。	鱼玄机	题任处士刱资福寺	幽游粉莲凿开百当	五言律诗
嫩菊含新彩，远山闲夕烟。凉风惊绿树，清韵入朱弦。思妇机中锦，征人塞外天。雁飞鱼在水，书信若为传。	鱼玄机	早秋	嫩远凉清思征雁书	五言律诗
雁鱼空有信，鸡黍恨无期。闭户方笼月，褰帘已散丝。近泉鸣砌畔，远浪涨江湄。乡思悲秋客，愁吟五字诗。	鱼玄机	期友人阻雨不至	雁鸡闭褰近远乡愁	五言律诗
何处同仙侣，青衣独在家。暖炉留煮药，邻院为煎茶。画壁灯光暗，幡竿日影斜。殷勤重回首，墙外数枝花。	鱼玄机	访赵炼师不遇	何青暖邻画幡殷墙	五言律诗
阶砌乱蛩鸣，庭柯烟露清。月中邻乐响，楼上远山明。珍簟凉风着，瑶琴寄恨生。嵇君懒书札，底物慰秋情。	鱼玄机	寄飞卿	阶庭月楼珍瑶嵇底	五言律诗
昔去繁霜月，今来苦雾时。相逢仍卧病，欲语泪先垂。强劝陶家酒，还吟谢客诗。偶然成一醉，此外更何之。	李冶	湖上卧病喜陆鸿渐至	昔今相欲强还偶此	五言律诗
无事乌程县，蹉跎岁月余。不知芸阁吏，寂寞竟何如。远水浮仙棹，寒星伴使车。因过大雷岸，莫忘八行书。	李冶	寄校书七兄	无蹉不寂远寒因莫	五言律诗
望水试登山，山高湖又阔。相思无晓夕，相望经年月。郁郁山木荣，绵绵野花发。别后无限情，相逢一时说。	李冶	寄朱放	望山相相郁绵别相	五言律诗
莫漫恋浮名，应须薄宦情。百年齐旦暮，前事尽虚盈。愁鬓行看白，童颜学未成。无过天竺国，依止古先生。	李冶	道意寄崔侍郎	莫应百前愁童无依	五言律诗
人道海水深，不抵相思半。海水尚有涯，相思渺无畔。携琴上高楼，楼虚月华满。弹着相思曲，弦肠一时断。	李冶	相思怨	人不海相携楼弹弦	五言律诗
流水阊门外，孤舟日复西。离情遍芳草，无处不萋萋。妾梦经吴苑，君行到剡溪。归来重相访，莫学阮郎迷。	李冶	送阎二十六赴剡县	流孤离无妾君归莫	五言律诗
旧国经年别，关河万里思。题诗凭雁翼，望月想蛾眉。白发愁偏觉，归心梦独知。谁堪离乱处，掩泪向南枝。	元淳	寄洛中诸姊	旧关题望白归谁掩	五言律诗
凤楼春望好，宫阙一重重。上苑雨中树，终南霁后峰。落花行处遍，佳气晚来浓。喜见休明代，霓裳蹑道踪。	元淳	秦中春望	凤宫上终落佳喜霓	五言律诗
水色连天色，风声益浪声。旅人归思苦，渔叟梦魂惊。举棹云先到，移舟月逐行。旋吟诗句罢，犹见远山横。	海印	舟夜一章	水风旅渔举移旋犹	五言律诗
凡读我诗者，心中须护净。悭贪继日廉，谄曲登时正。驱遣除恶业，归依受真性。今日得佛身，急急如律令。	寒山	诗三百三首一	凡心悭谄驱归今急	五言律诗
重岩我卜居，鸟道绝人迹。庭际何所有，白云抱幽石。住兹凡几年，屡见春冬易。寄语钟鼎家，虚名定无益。	寒山	诗三百三首二	重鸟庭白住屡寄虚	五言律诗
可笑寒山道，而无车马踪。联溪难记曲，叠嶂不知重。泣露千般草，吟风一样松。此时迷径处，形问影何从。	寒山	诗三百三首三	可而联叠泣吟此形	五言律诗
吾家好隐沦，居处绝嚣尘。践草成三径，瞻云作四邻。助歌声有鸟，问法语无人。今日娑婆树，几年为一春。	寒山	诗三百三首四	吾居践瞻助问今几	五言律诗
琴书须自随，禄位用何为。投辇从贤妇，巾车有孝儿。风吹曝麦地，水溢沃鱼池。常念鹪鹩鸟，安身在一枝。	寒山	诗三百三首五	琴禄投巾风水常安	五言律诗
弟兄同五郡，父子本三州。欲验飞凫集，须征白兔游。灵瓜梦里受，神橘座中收。乡国何迢遰，同鱼寄水流。	寒山	诗三百三首六	弟父欲须灵神乡同	五言律诗
一为书剑客，二遇圣明君。东守文不赏，西征武不勋。学文兼学武，学武兼学文。今日既老矣，余生不足云。	寒山	诗三百三首七	一二东西学学今余	五言律诗
庄子说送终，天地为棺椁。吾归此有时，唯须一番箔。死将𫗪青蝇，吊不劳白鹤。饿着首阳山，生廉死亦乐。	寒山	诗三百三首八	庄天吾唯死吊饿生	五言律诗
人问寒山道，寒山路不通。夏天冰未释，日出雾朦胧。似我何由届，与君心不同。君心若似我，还得到其中。	寒山	诗三百三首九	人寒夏日似与君还	五言律诗
天生百尺树，翦作长条木。可惜栋梁材，抛之在幽谷。年多心尚劲，日久皮渐秃。识者取将来，犹堪柱马屋。	寒山	诗三百三首十	天翦可抛年日识犹	五言律诗
驱马度荒城，荒城动客情。高低旧雉堞，大小古坟茔。自振孤蓬影，长凝拱木声。所嗟皆俗骨，仙史更无名。	寒山	诗三百三首十一	驱荒高大自长所仙	五言律诗
鹦鹉宅西国，虞罗捕得归。美人朝夕弄，出入在庭帏。赐以金笼贮，扃哉损羽衣。不如鸿与鹤，飖飏入云飞。	寒山	诗三百三首十二	鹦虞美出赐扃不飖	五言律诗
玉堂挂珠帘，中有婵娟子。其貌胜神仙，容华若桃李。东家春雾合，西舍秋风起。更过三十年，还成苷蔗滓。	寒山	诗三百三首十三	玉中其容东西更还	五言律诗
城中娥眉女，珠珮珂珊珊。鹦鹉花前弄，琵琶月下弹。长歌三月响，短舞万人看。未必长如此，芙蓉不耐寒。	寒山	诗三百三首十四	城珠鹦琵长短未芙	五言律诗
父母续经多，田园不羡他。妇摇机轧轧，儿弄口㗻㗻。拍手摧花舞，搘颐听鸟歌。谁当来叹赏，樵客屡经过。	寒山	诗三百三首十五	父田妇儿拍搘谁樵	五言律诗
家住绿岩下，庭芜更不芟。新藤垂缭绕，古石竖巉岩。山果猕猴摘，池鱼白鹭衔。仙书一两卷，树下读喃喃。	寒山	诗三百三首十六	家庭新古山池仙树	五言律诗
四时无止息，年去又年来。万物有代谢，九天无朽摧。东明又西暗，花落复花开。唯有黄泉客，冥冥去不回。	寒山	诗三百三首十七	四年万九东花唯冥	五言律诗
岁去换愁年，春来物色鲜。山花笑渌水，岩岫舞青烟。蜂蝶自云乐，禽鱼更可怜。朋游情未已，彻晓不能眠。	寒山	诗三百三首十八	岁春山岩蜂禽朋彻	五言律诗
手笔太纵横，身材极环玮。生为有限身，死作无名鬼。自古如此多，君今争奈何。可来白云里，教尔紫芝歌。	寒山	诗三百三首十九	手身生死自君可教	五言律诗
欲得安身处，寒山可长保。微风吹幽松，近听声逾好。下有斑白人，喃喃读黄老。十年归不得，忘却来时道。	寒山	诗三百三首二十	欲寒微近下喃十忘	五言律诗
俊杰马上郎，挥鞭指绿杨。谓言无死日，终不作梯航。四运花自好，一朝成萎黄。醍醐与石蜜，至死不能尝。	寒山	诗三百三首二十一	俊挥谓终四一醍至	五言律诗
有一餐霞子，其居讳俗游。论时实萧爽，在夏亦如秋。幽涧常沥沥，高松风飕飕。其中半日坐，忘却百年愁。	寒山	诗三百三首二十二	有其论在幽高其忘	五言律诗
妾在邯郸住，歌声亦抑扬。赖我安居处，此曲旧来长。既醉莫言归，留连日未央。儿家寝宿处，绣被满银床。	寒山	诗三百三首二十三	妾歌赖此既留儿绣	五言律诗
快搒三翼舟，善乘千里马。莫能造我家，谓言最幽野。岩岫深嶂中，云雷竟日下。自非孔丘公，无能相救者。	寒山	诗三百三首二十四	快善莫谓岩云自无	五言律诗
智者君抛我，愚者我抛君。非愚亦非智，从此断相闻。入夜歌明月，侵晨舞白云。焉能拱口手，端坐鬓纷纷。	寒山	诗三百三首二十五	智愚非从入侵焉端	五言律诗
有鸟五色彣，栖桐食竹实。徐动合礼仪，和鸣中音律。昨来何以至，为吾暂时出。傥闻弦歌声，作舞欣今日。	寒山	诗三百三首二十六	有栖徐和昨为傥作	五言律诗
茅栋野人居，门前车马疏。林幽偏聚鸟，溪阔本藏鱼。山果携儿摘，皋田共妇锄。家中何所有，唯有一床书。	寒山	诗三百三首二十七	茅门林溪山皋家唯	五言律诗
登陟寒山道，寒山路不穷。溪长石磊磊，涧阔草蒙蒙。苔滑非关雨，松鸣不假风。谁能超世累，共坐白云中。	寒山	诗三百三首二十八	登寒溪涧苔松谁共	五言律诗
六极常婴困，九维徒自论。有才遗草泽，无艺闭蓬门。日上岩犹暗，烟消谷尚昏。其中长者子，个个总无裩。	寒山	诗三百三首二十九	六九有无日烟其个	五言律诗
白云高嵯峨，渌水荡潭波。此处闻渔父，时时鼓棹歌。声声不可听，令我愁思多。谁谓雀无角，其如穿屋何。	寒山	诗三百三首三十	白渌此时声令谁其	五言律诗
杳杳寒山道，落落冷涧滨。啾啾常有鸟，寂寂更无人。碛碛风吹面，纷纷雪积身。朝朝不见日，岁岁不知春。	寒山	诗三百三首三十一	杳落啾寂碛纷朝岁	五言律诗
少年何所愁，愁见鬓毛白。白更何所愁，愁见日逼迫。移向东岱居，配守北邙宅。何忍出此言，此言伤老客。	寒山	诗三百三首三十二	少愁白愁移配何此	五言律诗
闻道愁难遣，斯言谓不真。昨朝曾趁却，今日又缠身。月尽愁难尽，年新愁更新。谁知席帽下，元是昔愁人。	寒山	诗三百三首三十三	闻斯昨今月年谁元	五言律诗
两龟乘犊车，蓦出路头戏。一蛊从傍来，苦死欲求寄。不载爽人情，始载被沉累。弹指不可论，行恩却遭刺。	寒山	诗三百三首三十四	两蓦一苦不始弹行	五言律诗
三月蚕犹小，女人来采花。隈墙弄蝴蝶，临水掷虾𢋙。罗袖盛梅子，金𫔇挑笋芽。鬬论多物色，此地胜余家。	寒山	诗三百三首三十五	三女隈临罗金鬬此	五言律诗
东家一老婆，富来三五年。昔日贫于我，今笑我无钱。渠笑我在后，我笑渠在前。相笑傥不止，东边复西边。	寒山	诗三百三首三十六	东富昔今渠我相东	五言律诗
富儿多鞅掌，触事难只承。仓米已赫赤，不贷人斗升。转怀钩距意，买绢先拣绫。若至临终日，吊客有苍蝇。	寒山	诗三百三首三十七	富触仓不转买若吊	五言律诗
白鹤衔苦桃，千里作一息。欲往蓬莱山，将此充粮食。未达毛摧落，离群心惨恻。却归旧来巢，妻子不相识。	寒山	诗三百三首三十九	白千欲将未离却妻	五言律诗
惯居幽隐处，乍向国清中。时访丰干道，仍来看拾公。独回上寒岩，无人话合同。寻究无源水，源穷水不穷。	寒山	诗三百三首四十	惯乍时仍独无寻源	五言律诗
生前大愚痴，不为今日悟。今日如许贫，总是前生作。今生又不修，来生还如故。两岸各无船，渺渺难济渡。	寒山	诗三百三首四十一	生不今总今来两渺	五言律诗
璨璨卢家女，旧来名莫愁。贪乘摘花马，乐搒采莲舟。膝坐绿熊席，身披青凤裘。哀伤百年内，不免归山丘。	寒山	诗三百三首四十二	璨旧贪乐膝身哀不	五言律诗
低眼邹公妻，邯郸杜生母。二人同老少，一种好面首。昨日会客场，恶衣排在后。只为着破裙，吃他残䴺𪍣。	寒山	诗三百三首四十三	低邯二一昨恶只吃	五言律诗
独卧重岩下，蒸云昼不消。室中虽暡叆，心里绝喧嚣。梦去游金阙，魂归度石桥。抛除闹我者，历历树间瓢。	寒山	诗三百三首四十四	独蒸室心梦魂抛历	五言律诗
夫物有所用，用之各有宜。用之若失所，一缺复一亏。圆凿而方枘，悲哉空尔为。骅骝将捕鼠，不及跛猫儿。	寒山	诗三百三首四十五	夫用用一圆悲骅不	五言律诗
谁家长不死，死事旧来均。始忆八尺汉，俄成一聚尘。黄泉无晓日，青草有时春。行到伤心处，松风愁杀人。	寒山	诗三百三首四十六	谁死始俄黄青行松	五言律诗
骝马珊瑚鞭，驱驰洛阳道。自矜美少年，不信有衰老。白发会应生，红颜岂长保。但看北邙山，个是蓬莱岛。	寒山	诗三百三首四十七	骝驱自不白红但个	五言律诗
竟日常如醉，流年不暂停。埋着蓬蒿下，晓月何冥冥。骨肉消散尽，魂魄几凋零。遮莫𫜪铁口，无因读老经。	寒山	诗三百三首四十八	竟流埋晓骨魂遮无	五言律诗
一向寒山坐，淹留三十年。昨来访亲友，太半入黄泉。渐减如残烛，长流似逝川。今朝对孤影，不觉泪双悬。	寒山	诗三百三首四十九	一淹昨太渐长今不	五言律诗
相唤采芙蓉，可怜清江里。游戏不觉暮，屡见狂风起。浪捧鸳鸯儿，波摇㶉𫛶子。此时居舟楫，浩荡情无已。	寒山	诗三百三首五十	相可游屡浪波此浩	五言律诗
有酒相招饮，有肉相呼吃。黄泉前后人，少壮须努力。玉带暂时华，金钗非久饰。张翁与郑婆，一去无消息。	寒山	诗三百三首五十三	有有黄少玉金张一	五言律诗
可怜好丈夫，身体极棱棱。春秋未三十，才艺百般能。金羁逐侠客，玉馔集良朋。唯有一般恶，不传无尽灯。	寒山	诗三百三首五十四	可身春才金玉唯不	五言律诗
桃花欲经夏，风月催不待。访觅汉时人，能无一个在。朝朝花迁落，岁岁人移改。今日扬尘处，昔时为大海。	寒山	诗三百三首五十五	桃风访能朝岁今昔	五言律诗
我见东家女，年可有十八。西舍竞来问，愿姻夫妻活。烹羊煮众命，聚头作淫杀。含笑乐呵呵，啼哭受殃抉。	寒山	诗三百三首五十六	我年西愿烹聚含啼	五言律诗
田舍多桑园，牛犊满厩辙。肯信有因果，顽皮早晚裂。眼看消磨尽，当头各自活。纸袴瓦作裩，到头冻饿杀。	寒山	诗三百三首五十七	田牛肯顽眼当纸到	五言律诗
我见百十狗，个个毛鬇鬡。卧者渠自卧，行者渠自行。投之一块骨，相与啀喍争。良由为骨少，狗多分不平。	寒山	诗三百三首五十八	我个卧行投相良狗	五言律诗
极目兮长望，白云四茫茫。鸱鸦饱腲腇，鸾凤饥彷徨。骏马放石碛，蹇驴能至堂。天高不可问，鹪𫛥在沧浪。	寒山	诗三百三首五十九	极白鸱鸾骏蹇天鹪	五言律诗
洛阳多女儿，春日逞华丽。共折路边花，各持插高髻。髻高花匼匝，人见皆睥睨。别求醦醦怜，将归见夫婿。	寒山	诗三百三首六十	洛春共各髻人别将	五言律诗
春女炫容仪，相将南陌陲。看花愁日晚，隐树怕风吹。年少徒傍来，白马黄金羁。何须久相弄，儿家夫婿知。	寒山	诗三百三首六十一	春相看隐年白何儿	五言律诗
群女戏夕阳，风来满路香。缀裙金蛱蝶，插髻玉鸳鸯。角婢红罗缜，阉奴紫锦裳。为观失道者，鬓白心惶惶。	寒山	诗三百三首六十二	群风缀插角阉为鬓	五言律诗
若人逢鬼魅，第一莫惊懅。捺硬莫采渠，呼名自当去。烧香请佛力，礼拜求僧助。蚊子叮铁牛，无渠下觜处。	寒山	诗三百三首六十三	若第捺呼烧礼蚊无	五言律诗
浩浩黄河水，东流长不息。悠悠不见清，人人寿有极。苟欲乘白云，曷由生羽翼。唯当鬒发时，行住须努力。	寒山	诗三百三首六十四	浩东悠人苟曷唯行	五言律诗
乘兹朽木船，采彼纴婆子。行至大海中，波涛复不止。唯赍一宿粮，去岸三千里。烦恼从何生，愁哉缘苦起。	寒山	诗三百三首六十五	乘采行波唯去烦愁	五言律诗
默默永无言，后生何所述。隐居在林薮，智日何由出。枯槁非坚卫，风霜成夭疾。土牛耕石田，未有得稻日。	寒山	诗三百三首六十六	默后隐智枯风土未	五言律诗
山中何太冷，自古非今年。沓嶂恒凝雪，幽林每吐烟。草生芒种后，叶落立秋前。此有沉迷客，窥窥不见天。	寒山	诗三百三首六十七	山自沓幽草叶此窥	五言律诗
山客心悄悄，常嗟岁序迁。辛勤采芝术，搜斥讵成仙。庭廓云初卷，林明月正圆。不归何所为，桂树相留连。	寒山	诗三百三首六十八	山常辛搜庭林不桂	五言律诗
猪吃死人肉，人吃死猪肠。猪不嫌人臭，人反道猪香。猪死抛水内，人死掘土藏。彼此莫相啖，莲花生沸汤。	寒山	诗三百三首七十	猪人猪人猪人彼莲	五言律诗
快哉混沌身，不饭复不尿。遭得谁钻凿，因兹立九窍。朝朝为衣食，岁岁愁租调。千个争一钱，聚头亡命叫。	寒山	诗三百三首七十一	快不遭因朝岁千聚	五言律诗
啼哭缘何事，泪如珠子颗。应当有别离，复是遭丧祸。所为在贫穷，未能了因果。冢间瞻死尸，六道不干我。	寒山	诗三百三首七十二	啼泪应复所未冢六	五言律诗
妇女慵经织，男夫懒耨田。轻浮耽挟弹，贴躧拈抹弦。冻骨衣应急，充肠食在先。今谁念于汝，苦痛哭苍天。	寒山	诗三百三首七十三	妇男轻贴冻充今苦	五言律诗
不行真正道，随邪号行婆。口惭神佛少，心怀嫉妒多。背后噇鱼肉，人前念佛陀。如此修身处，难应避奈何。	寒山	诗三百三首七十四	不随口心背人如难	五言律诗
世有一等愚，茫茫恰似驴。还解人言语，贪淫状若猪。险巇难可测，实语却成虚。谁能共伊语，令教莫此居。	寒山	诗三百三首七十五	世茫还贪险实谁令	五言律诗
有汉姓慠慢，名贪字不廉。一身无所解，百事被他嫌。死恶黄连苦，生怜白蜜甜。吃鱼犹未止，食肉更无厌。	寒山	诗三百三首七十六	有名一百死生吃食	五言律诗
纵你居犀角，饶君带虎睛。桃枝将辟秽，蒜壳取为璎。暖腹茱萸酒，空心枸杞羹。终归不免死，浪自觅长生。	寒山	诗三百三首七十七	纵饶桃蒜暖空终浪	五言律诗
卜择幽居地，天台更莫言。猿啼溪雾冷，岳色草门连。折叶覆松室，开池引涧泉。已甘休万事，采蕨度残年。	寒山	诗三百三首七十八	卜天猿岳折开已采	五言律诗
益者益其精，可名为有益。易者易其形，是名之有易。能益复能易，当得上仙籍。无益复无易，终不免死厄。	寒山	诗三百三首七十九	益可易是能当无终	五言律诗
徒劳说三史，浪自看五经。洎老检黄籍，依前住白丁。筮遭连蹇卦，生主虚危星。不及河边树，年年一度青。	寒山	诗三百三首八十	徒浪洎依筮生不年	五言律诗
我今有一襦，非罗复非绮。借问作何色，不红亦不紫。夏天将作衫，冬天将作被。冬夏递互用，长年只这是。	寒山	诗三百三首八十二	我非借不夏冬冬长	五言律诗
白拂栴檀柄，馨香竟日闻。柔和如卷雾，摇拽似行云。礼奉宜当暑，高提复去尘。时时方丈内，将用指迷人。	寒山	诗三百三首八十三	白馨柔摇礼高时将	五言律诗
贪人好聚财，恰如枭爱子。子大而食母，财多还害己。散之即福生，聚之即祸起。无财亦无祸，鼓翼青云里。	寒山	诗三百三首八十六	贪恰子财散聚无鼓	五言律诗
去家一万里，提剑击匈奴。得利渠即死，失利汝即殂。渠命既不惜，汝命亦何辜。教汝百胜术，不贪为上谟。	寒山	诗三百三首八十七	去提得失渠汝教不	五言律诗
恶趣甚茫茫，冥冥无日光。人间八百岁，未抵半宵长。此等诸痴子，论情甚可伤。劝君求出离，认取法中王。	寒山	诗三百三首九十	恶冥人未此论劝认	五言律诗
世有多解人，愚痴徒苦辛。不求当来善，唯知造恶因。五逆十恶辈，三毒以为亲。一死入地狱，长如镇库银。	寒山	诗三百三首九十一	世愚不唯五三一长	五言律诗
天高高不穷，地厚厚无极。动物在其中，凭兹造化力。争头觅饱暖，作计相啖食。因果都未详，盲儿问乳色。	寒山	诗三百三首九十二	天地动凭争作因盲	五言律诗
天下几种人，论时色数有。贾婆如许夫，黄老元无妇。卫氏儿可怜，钟家女极丑。渠若向西行，我便东边走。	寒山	诗三百三首九十三	天论贾黄卫钟渠我	五言律诗
贤士不贪婪，痴人好𬬻冶。麦地占他家，竹园皆我者。努膊觅钱财，切齿驱奴马。须看郭门外，垒垒松柏下。	寒山	诗三百三首九十四	贤痴麦竹努切须垒	五言律诗
唝唝买鱼肉，担归𫗪妻子。何须杀他命，将来活汝己。此非天堂缘，纯是地狱滓。徐六语破堆，始知没道理。	寒山	诗三百三首九十五	唝担何将此纯徐始	五言律诗
有人把椿树，唤作白栴檀。学道多沙数，几个得泥丸。弃金却担草，谩他亦自谩。似聚砂一处，成团也大难。	寒山	诗三百三首九十六	有唤学几弃谩似成	五言律诗
蒸砂拟作饭，临渴始掘井。用力磨碌砖，那堪将作镜。佛说元平等，总有真如性。但自审思量，不用闲争竞。	寒山	诗三百三首九十七	蒸临用那佛总但不	五言律诗
欲识生死譬，且将冰水比。水结即成冰，冰消返成水。已死必应生，出生还复死。冰水不相伤，生死还双美。	寒山	诗三百三首一百	欲且水冰已出冰生	五言律诗
寻思少年日，游猎向平陵。国使职非愿，神仙未足称。联翩骑白马，喝兔放苍鹰。不觉大流落，皤皤谁见矜。	寒山	诗三百三首一百一	寻游国神联喝不皤	五言律诗
偃息深林下，从生是农夫。立身既质直，出语无谄谀。保我不鉴璧，信君方得珠。焉能同泛滟，极目波上凫。	寒山	诗三百三首一百二	偃从立出保信焉极	五言律诗
不须攻人恶，何用伐己善。行之则可行，卷之则可卷。禄厚忧积大，言深虑交浅。闻兹若念兹，小子当自见。	寒山	诗三百三首一百三	不何行卷禄言闻小	五言律诗
富儿会高堂，华灯何炜煌。此时无烛者，心愿处其傍。不意遭排遣，还归暗处藏。益人明讵损，顿讶惜余光。	寒山	诗三百三首一百四	富华此心不还益顿	五言律诗
世有聪明士，勤苦探幽文。三端自孤立，六艺越诸君。神气卓然异，精彩超众群。不识个中意，逐境乱纷纷。	寒山	诗三百三首一百五	世勤三六神精不逐	五言律诗
层层山水秀，烟霞锁翠微。岚拂纱巾湿，露沾蓑草衣。足蹑游方履，手执古藤枝。更观尘世外，梦境复何为。	寒山	诗三百三首一百六	层烟岚露足手更梦	五言律诗
满卷才子诗，溢壶圣人酒。行爱观牛犊，坐不离左右。霜露入茅檐，月华明瓮牖。此时吸两瓯，吟诗五百首。	寒山	诗三百三首一百七	满溢行坐霜月此吟	五言律诗
施家有两儿，以艺干齐楚。文武各自备，托身为得所。孟公问其术，我子亲教汝。秦卫两不成，失时成龃龉。	寒山	诗三百三首一百八	施以文托孟我秦失	五言律诗
止宿鸳鸯鸟，一雄兼一雌。衔花相共食，刷羽每相随。戏入烟霄里，宿归沙岸湄。自怜生处乐，不夺凤皇池。	寒山	诗三百三首一百九	止一衔刷戏宿自不	五言律诗
或有炫行人，才艺过周孔。见罢头兀兀，看时身侗侗。绳牵未肯行，锥刺犹不动。恰似羊公鹤，可怜生氃氋。	寒山	诗三百三首一百一十	或才见看绳锥恰可	五言律诗
少小带经锄，本将兄共居。缘遭他辈责，剩被自妻疏。抛绝红尘境，常游好阅书。谁能借斗水，活取辙中鱼。	寒山	诗三百三首一一一	少本缘剩抛常谁活	五言律诗
变化计无穷，生死竟不止。三途鸟雀身，五岳龙鱼已。世浊作𦎔羺，时清为𫘧駬。前回是富儿，今度成贫士。	寒山	诗三百三首一一二	变生三五世时前今	五言律诗
书判全非弱，嫌身不得官。铨曹被拗折，洗垢觅疮瘢。必也关天命，今冬更试看。盲儿射雀目，偶中亦非难。	寒山	诗三百三首一一三	书嫌铨洗必今盲偶	五言律诗
贫驴欠一尺，富狗剩三寸。若分贫不平，中半富与困。始取驴饱足，却令狗饥顿。为汝熟思量，令我也愁闷。	寒山	诗三百三首一一四	贫富若中始却为令	五言律诗
柳郎八十二，蓝嫂一十八。夫妻共百年，相怜情狡猾。弄璋字乌䖘，掷瓦名婠妠。屡见枯杨荑，常遭青女杀。	寒山	诗三百三首一一五	柳蓝夫相弄掷屡常	五言律诗
大有饥寒客，生将兽鱼殊。长存磨石下，时哭路边隅。累日空思饭，经冬不识襦。唯赍一束草，幷带五升麸。	寒山	诗三百三首一一六	大生长时累经唯幷	五言律诗
赫赫谁𤮧肆，其酒甚浓厚。可怜高幡帜，极目平升斗。何意讶不售，其家多猛狗。童子欲来沽，狗𫜪便是走。	寒山	诗三百三首一一七	赫其可极何其童狗	五言律诗
吁嗟浊滥处，罗刹共贤人。谓是等流类，焉知道不亲。狐假师子势，诈妄却称珍。铅矿入𬬻冶，方知金不知。	寒山	诗三百三首一一八	吁罗谓焉狐诈铅方	五言律诗
田家避暑月，斗酒共谁欢。杂杂排山果，疏疏围酒樽。芦莦将代席，蕉叶且充盘。醉后搘颐坐，须弥小弹丸。	寒山	诗三百三首一一九	田斗杂疏芦蕉醉须	五言律诗
个是何措大，时来省南院。年可三十余，曾经四五选。囊里无青蚨，箧中有黄绢。行到食店前，不敢暂回面。	寒山	诗三百三首一百二十	个时年曾囊箧行不	五言律诗
为人常吃用，爱意须悭惜。老去不自由，渐被他推斥。送向荒山头，一生愿虚掷。亡羊罢补牢，失意终无极。	寒山	诗三百三首一二一	为爱老渐送一亡失	五言律诗
浪造凌霄阁，虚登百尺楼。养生仍夭命，诱读讵封侯。不用从黄口，何须厌白头。未能端似箭，且莫曲如钩。	寒山	诗三百三首一二二	浪虚养诱不何未且	五言律诗
富贵疏亲聚，只为多钱米。贫贱骨肉离，非关少兄弟。急须归去来，招贤阁未启。浪行朱雀街，踏破皮鞋底。	寒山	诗三百三首一二四	富只贫非急招浪踏	五言律诗
我见一痴汉，仍居三两妇。养得八九儿，总是随宜手。丁防是新差，资财非旧有。黄蘖作驴秋，始知苦在后。	寒山	诗三百三首一二五	我仍养总丁资黄始	五言律诗
新谷尚未熟，旧谷今已无。就贷一斗许，门外立踟蹰。夫出教问妇，妇出遣问夫。悭惜不救乏，财多为累愚。	寒山	诗三百三首一二六	新旧就门夫妇悭财	五言律诗
大有好笑事，略陈三五个。张公富奢华，孟子贫𫐘轲。只取侏儒饱，不怜方朔饿。巴歌唱者多，白雪无人和。	寒山	诗三百三首一二七	大略张孟只不巴白	五言律诗
老翁娶少妇，发白妇不耐。老婆嫁少夫，面黄夫不爱。老翁娶老婆，一一无弃背。少妇嫁少夫，两两相怜态。	寒山	诗三百三首一二八	老发老面老一少两	五言律诗
雍容美少年，博览诸经史。尽号曰先生，皆称为学士。未能得官职，不解秉耒耜。冬披破布衫，盖是书误己。	寒山	诗三百三首一二九	雍博尽皆未不冬盖	五言律诗
鸟语情不堪，其时卧草庵。樱桃红烁烁，杨柳正毵毵。旭日衔青嶂，晴云洗渌潭。谁知出尘俗，驭上寒山南。	寒山	诗三百三首一三○	鸟其樱杨旭晴谁驭	五言律诗
昨日何悠悠，场中可怜许。上为桃李径，下作兰荪渚。复有绮罗人，舍中翠毛羽。相逢欲相唤，脉脉不能语。	寒山	诗三百三首一三一	昨场上下复舍相脉	五言律诗
丈夫莫守困，无钱须经纪。养得一牸牛，生得五犊子。犊子又生儿，积数无穷已。寄语陶朱公，富与君相似。	寒山	诗三百三首一三二	丈无养生犊积寄富	五言律诗
之字何惶惶，卜居须自审。南方瘴疠多，北地风霜甚。荒陬不可居，毒川难可饮。魂兮归去来，食我家园葚。	寒山	诗三百三首一三三	之卜南北荒毒魂食	五言律诗
昨夜梦还家，见妇机中织。驻梭如有思，擎梭似无力。呼之回面视，况复不相识。应是别多年，鬓毛非旧色。	寒山	诗三百三首一三四	昨见驻擎呼况应鬓	五言律诗
人生不满百，常怀千载忧。自身病始可，又为子孙愁。下视禾根土，上看桑树头。秤锤落东海，到底始知休。	寒山	诗三百三首一三五	人常自又下上秤到	五言律诗
世有一等流，悠悠似木头。出语无知解，云我百不忧。问道道不会，问佛佛不求。子细推寻著，茫然一场愁。			世悠出云问问子茫	五言律诗
董郎年少时，出入帝京里。衫作嫩鹅黄，容仪画相似。常骑踏雪马，拂拂红尘起。观者满路傍，个是谁家子。	寒山	诗三百三首一三七	董出衫容常拂观个	五言律诗
个是谁家子，为人大被憎。痴心常愤愤，肉眼醉瞢瞢。见佛不礼佛，逢僧不施僧。唯知打大脔，除此百无能。	寒山	诗三百三首一三八	个为痴肉见逢唯除	五言律诗
人以身为本，本以心为柄。本在心莫邪，心邪丧本命。未能免此殃，何言懒照镜。不念金刚经，却令菩萨病。	寒山	诗三百三首一三九	人本本心未何不却	五言律诗
城北仲家翁，渠家多酒肉。仲翁妇死时，吊客满堂屋。仲翁自身亡，能无一人哭。吃他杯脔者，何太冷心腹。	寒山	诗三百三首一百四十	城渠仲吊仲能吃何	五言律诗
下愚读我诗，不解却嗤诮。中庸读我诗，思量云甚要。上贤读我诗，把着满面笑。杨修见幼妇，一览便知妙。	寒山	诗三百三首一四一	下不中思上把杨一	五言律诗
自有悭惜人，我非悭惜辈。衣单为舞穿，酒尽缘歌啐。当取一腹饱，莫令两脚儽。蓬蒿钻髑髅，此日君应悔。	寒山	诗三百三首一四二	自我衣酒当莫蓬此	五言律诗
我行经古坟，泪尽嗟存没。冢破压黄肠，棺穿露白骨。欹斜有瓮瓶，掁拨无簪笏。风至揽其中，灰尘乱𡋯𡋯。	寒山	诗三百三首一四三	我泪冢棺欹掁风灰	五言律诗
夕阳赫西山，草木光晔晔。复有朦胧处，松萝相连接。此中多伏虎，见我奋迅鬣。手中无寸刃，争不惧慑慑。	寒山	诗三百三首一四四	夕草复松此见手争	五言律诗
出身既扰扰，世事非一状。未能舍流俗，所以相追访。昨吊徐五死，今送刘三葬。终日不得闲，为此心凄怆。	寒山	诗三百三首一四五	出世未所昨今终为	五言律诗
有乐且须乐，时哉不可失。虽云一百年，岂满三万日。寄世是须臾，论钱莫啾唧。孝经末后章，委曲陈情毕。	寒山	诗三百三首一四六	有时虽岂寄论孝委	五言律诗
独坐常忽忽，情怀何悠悠。山腰云缦缦，谷口风飕飕。猿来树袅袅，鸟入林啾啾。时催鬓飒飒，岁尽老惆惆。	寒山	诗三百三首一四七	独情山谷猿鸟时岁	五言律诗
一人好头肚，六艺尽皆通。南见驱归北，西风趁向东。长漂如泛萍，不息似飞蓬。问是何等色，姓贫名曰穷。	寒山	诗三百三首一四八	一六南西长不问姓	五言律诗
他贤君即受，不贤君莫与。君贤他见容，不贤他亦拒。嘉善矜不能，仁徒方得所。劝逐子张言，抛却卜商语。	寒山	诗三百三首一四九	他不君不嘉仁劝抛	五言律诗
俗薄真成薄，人心个不同。殷翁笑柳老，柳老笑殷翁。何故两相笑，俱行譣诐中。装车竞𫶇嵲，翻载各泷涷。	寒山	诗三百三首一百五十	俗人殷柳何俱装翻	五言律诗
是我有钱日，恒为汝贷将。汝今既饱暖，见我不分张。须忆汝欲得，似我今承望。有无更代事，劝汝熟思量。	寒山	诗三百三首一五一	是恒汝见须似有劝	五言律诗
人生一百年，佛说十二部。慈悲如野鹿，瞋忿似家狗。家狗趁不去，野鹿常好走。欲伏猕猴心，须听狮子吼。	寒山	诗三百三首一五二	人佛慈瞋家野欲须	五言律诗
教汝数般事，思量知我贤。极贫忍卖屋，才富须买田。空腹不得走，枕头须莫眠。此言期众见，挂在日东边。	寒山	诗三百三首一五三	教思极才空枕此挂	五言律诗
寒山多幽奇，登者皆恒慑。月照水澄澄，风吹草猎猎。凋梅雪作花，杌木云充叶。触雨转鲜灵，非晴不可涉。	寒山	诗三百三首一五四	寒登月风凋杌触非	五言律诗
有树先林生，计年逾一倍。根遭陵谷变，叶被风霜改。咸笑外凋零，不怜内文采。皮肤脱落尽，唯有贞实在。	寒山	诗三百三首一五五	有计根叶咸不皮唯	五言律诗
寒山有裸虫，身白而头黑。手把两卷书，一道将一德。住不安釜灶，行不赍衣裓。常持智慧剑，拟破烦恼贼。	寒山	诗三百三首一五六	寒身手一住行常拟	五言律诗
有人畏白首，不肯舍朱绂。采药空求仙，根苗乱挑掘。数年无效验，痴意瞋怫郁。猎师披袈裟，元非汝使物。	寒山	诗三百三首一五七	有不采根数痴猎元	五言律诗
昔时可可贫，今朝最贫冻。作事不谐和，触途成倥偬。行泥屡脚屈，坐社频腹痛。失却斑猫儿，老鼠围饭瓮。	寒山	诗三百三首一五八	昔今作触行坐失老	五言律诗
可贵天然物，独一无伴侣。觅他不可见，出入无门户。促之在方寸，延之一切处。你若不信爱，相逢不相遇。	寒山	诗三百三首一百六十	可独觅出促延你相	五言律诗
余家有一窟，窟中无一物。净洁空堂堂，光华明日日。䔫食养微躯，布裘遮幻质。任你千圣现，我有天真佛。	寒山	诗三百三首一六一	余窟净光䔫布任我	五言律诗
男儿大丈夫，作事莫莽卤。劲挺铁石心，直取菩提路。邪路不用行，行之枉辛苦。不要求佛果，识取心王主。	寒山	诗三百三首一六二	男作劲直邪行不识	五言律诗
可重是寒山，白云常自闲。猿啼畅道内，虎啸出人间。独步石可履，孤吟藤好攀。松风清飒飒，鸟语声𠴨𠴨。	寒山	诗三百三首一六四	可白猿虎独孤松鸟	五言律诗
世有多事人，广学诸知见。不识本真性，与道转悬远。若能明实相，岂用陈虚愿。一念了自心，开佛之知见。	寒山	诗三百三首一六七	世广不与若岂一开	五言律诗
一自遁寒山，养命餐山果。平生何所忧，此世随缘过。日月如逝川，光阴石中火。任你天地移，我畅岩中坐。	寒山	诗三百三首一百七十	一养平此日光任我	五言律诗
我见世间人，茫茫走路尘。不知此中事，将何为去津。荣华能几日，眷属片时亲。纵有千斤金，不如林下贫。	寒山	诗三百三首一七一	我茫不将荣眷纵不	五言律诗
吁嗟贫复病，为人绝友亲。瓮里长无饭，甑中屡生尘。蓬庵不免雨，漏榻劣容身。莫怪今憔悴，多愁定损人。	寒山	诗三百三首一七三	吁为瓮甑蓬漏莫多	五言律诗
养女畏太多，已生须训诱。捺头遣小心，鞭背令缄口。未解乘机杼，那堪事箕帚。张婆语驴驹，汝大不如母。	寒山	诗三百三首一七四	养已捺鞭未那张汝	五言律诗
秉志不可卷，须知我匪席。浪造山林中，独卧盘陀石。辩士来劝余，速令受金璧。凿墙植蓬蒿，若此非有益。	寒山	诗三百三首一七五	秉须浪独辩速凿若	五言律诗
以我栖迟处，幽深难可论。无风萝自动，不雾竹长昏。涧水缘谁咽，山云忽自屯。午时庵内坐，始觉日头暾。	寒山	诗三百三首一七六	以幽无不涧山午始	五言律诗
忆昔遇逢处，人间逐胜游。乐山登万仞，爱水泛千舟。送客琵琶谷，携琴鹦鹉洲。焉知松树下，抱膝冷飕飕。	寒山	诗三百三首一七七	忆人乐爱送携焉抱	五言律诗
报汝修道者，进求虚劳神。人有精灵物，无字复无文。呼时历历应，隐处不居存。叮咛善保护，勿令有点痕。	寒山	诗三百三首一七八	报进人无呼隐叮勿	五言律诗
去年春鸟鸣，此时思弟兄。今年秋菊烂，此时思发生。绿水千肠咽，黄云四面平。哀哉百年内，肠断忆咸京。	寒山	诗三百三首一七九	去此今此绿黄哀肠	五言律诗
可惜百年屋，左倒右复倾。墙壁分散尽，木植乱差横。砖瓦片片落，朽烂不堪停。狂风吹蓦榻，再竖卒难成。	寒山	诗三百三首一八二	可左墙木砖朽狂再	五言律诗
精神殊爽爽，形貌极堂堂。能射穿七札，读书览五行。经眠虎头枕，昔坐象牙床。若无一堵物，不啻冷如霜。	寒山	诗三百三首一八三	精形能读经昔若不	五言律诗
笑我田舍儿，头颊底絷涩。巾子未曾高，腰带长时急。非是不及时，无钱趁不及。一日有钱财，浮图顶上立。	寒山	诗三百三首一八四	笑头巾腰非无一浮	五言律诗
客难寒山子，君诗无道理。吾观乎古人，贫贱不为耻。应之笑此言，谈何疏阔矣。愿君似今日，钱是急事尔。	寒山	诗三百三首一八六	客君吾贫应谈愿钱	五言律诗
从生不往来，至死无仁义。言既有枝叶，心怀便险诐。若其开小道，缘此生大伪。诈说造云梯，削之成棘刺。	寒山	诗三百三首一八七	从至言心若缘诈削	五言律诗
一瓶铸金成，一瓶埏泥出。二瓶任君看，那个瓶牢实。欲知瓶有二，须知业非一。将此验生因，修行在今日。	寒山	诗三百三首一八八	一一二那欲须将修	五言律诗
携残荒草庐，其中烟火蔚。借问群小儿，生来凡几日。门外有三车，迎之不肯出。饱食腹膨脝，个是痴顽物。	寒山	诗三百三首一八九	携其借生门迎饱个	五言律诗
有身与无身，是我复非我。如此审思量，迁延倚岩坐。足间青草生，顶上红尘堕。已见俗中人，灵床施酒果。	寒山	诗三百三首一百九十	有是如迁足顶已灵	五言律诗
昨见河边树，摧残不可论。二三余干在，千万斧刀痕。霜凋萎疏叶，波冲枯朽根。生处当如此，何用怨干坤。	寒山	诗三百三首一九一	昨摧二千霜波生何	五言律诗
怜底众生病，餐尝略不厌。蒸豚揾蒜酱，炙鸭点椒盐。去骨鲜鱼脍，兼皮熟肉脸。不知他命苦，只取自家甜。	寒山	诗三百三首二百六	怜餐蒸炙去兼不只	五言律诗
读书岂免死，读书岂免贫。何以好识字，识字胜他人。丈夫不识字，无处可安身。黄连揾蒜酱，忘计是苦辛。	寒山	诗三百三首二百七	读读何识丈无黄忘	五言律诗
我见瞒人汉，如篮盛水走。一气将归家，篮里何曾有。我见被人瞒，一似园中韭。日日被刀伤，天生还自有。	寒山	诗三百三首二百八	我如一篮我一日天	五言律诗
不见朝垂露，日烁自消除。人身亦如此，阎浮是寄居。切莫因循过，且令三毒袪。菩提即烦恼，尽令无有余。	寒山	诗三百三首二百九	不日人阎切且菩尽	五言律诗
水清澄澄莹，彻底自然见。心中无一事，水清众兽现。心若不妄起，永劫无改变。若能如是知，是知无背面。	寒山	诗三百三首二百一十	水彻心水心永若是	五言律诗
说食终不饱，说衣不免寒。饱吃须是饭，着衣方免寒。不解审思量，只道求佛难。回心即是佛，莫向外头看。	寒山	诗三百三首二一二	说说饱着不只回莫	五言律诗
可畏轮回苦，往复似翻尘。蚁巡环未息，六道乱纷纷。改头换面孔，不离旧时人。速了黑暗狱，无令心性昏。	寒山	诗三百三首二一三	可往蚁六改不速无	五言律诗
可畏三界轮，念念未曾息。才始似出头，又却遭沉溺。假使非非想，盖缘多福力。争似识真源，一得即永得。	寒山	诗三百三首二一四	可念才又假盖争一	五言律诗
昨日游峰顶，下窥千尺崖。临危一株树，风摆两枝开。雨漂即零落，日晒作尘埃。嗟见此茂秀，今为一聚灰。	寒山	诗三百三首二一五	昨下临风雨日嗟今	五言律诗
自古多少圣，叮咛教自信。人根性不等，高下有利钝。真佛不肯认，置功枉受困。不知清净心，便是法王印。	寒山	诗三百三首二一六	自叮人高真置不便	五言律诗
我闻天台山，山中有琪树。永言欲攀之，莫晓石桥路。缘此生悲叹，幸居将已慕。今日观镜中，飒飒鬓垂素。	寒山	诗三百三首二一七	我山永莫缘幸今飒	五言律诗
养子不经师，不及都亭鼠。何曾见好人，岂闻长者语。为染在薰莸，应须择朋侣。五月贩鲜鱼，莫教人笑汝。	寒山	诗三百三首二一八	养不何岂为应五莫	五言律诗
徒闭蓬门坐，频经石火迁。唯闻人作鬼，不见鹤成仙。念此那堪说，随缘须自怜。回瞻郊郭外，古墓犂为田。	寒山	诗三百三首二一九	徒频唯不念随回古	五言律诗
时人见寒山，各谓是风颠。貌不起人目，身唯布裘缠。我语他不会，他语我不言。为报往来者，可来向寒山。	寒山	诗三百三首二百二十	时各貌身我他为可	五言律诗
自在白云闲，从来非买山。下危须策杖，上险捉藤攀。涧底松常翠，溪边石自斑。友朋虽阻绝，春至鸟𠴨𠴨。	寒山	诗三百三首二二一	自从下上涧溪友春	五言律诗
我在村中住，众推无比方。昨日到城下，却被狗形相。或嫌袴太窄，或说衫少长。挛却鹞子眼，雀儿舞堂堂。	寒山	诗三百三首二二二	我众昨却或或挛雀	五言律诗
生死元有命，富贵本由天。此是古人语，吾今非谬传。聪明好短命，痴𫘤却长年。钝物丰财宝，醒醒汉无钱。	寒山	诗三百三首二二三	生富此吾聪痴钝醒	五言律诗
国以人为本，犹如树因地。地厚树扶疏，地薄树憔悴。不得露其根，枝枯子先坠。决陂以取鱼，是取一期利。	寒山	诗三百三首二二四	国犹地地不枝决是	五言律诗
众生不可说，何意许颠邪。面上两恶鸟，心中三毒虵。是渠作障碍，使你事烦拿。举手高弹指，南无佛陀耶。	寒山	诗三百三首二二五	众何面心是使举南	五言律诗
自乐平生道，烟萝石洞间。野情多放旷，长伴白云闲。有路不通世，无心孰可攀。石床孤夜坐，圆月上寒山。	寒山	诗三百三首二二六	自烟野长有无石圆	五言律诗
大海水无边，鱼龙万万千。递互相食啖，冗冗痴肉团。为心不了绝，妄想起如烟。性月澄澄朗，廓尔照无边。	寒山	诗三百三首二二七	大鱼递冗为妄性廓	五言律诗
自见天台顶，孤高出众群。风摇松竹韵，月现海潮频。下望青山际，谈玄有白云。野情便山水，本志慕道伦。	寒山	诗三百三首二二八	自孤风月下谈野本	五言律诗
三五痴后生，作事不真实。未读十卷书，强把雌黄笔。将他儒行篇，唤作贼盗律。脱体似蟫虫，𫜪破他书帙。	寒山	诗三百三首二二九	三作未强将唤脱𫜪	五言律诗
如许多宝贝，海中乘坏舸。前头失却桅，后头又无柁。宛转任风吹，高低随浪簸。如何得到岸，努力莫端坐。	寒山	诗三百三首二三一	如海前后宛高如努	五言律诗
人生在尘蒙，恰似盆中虫。终日行绕绕，不离其盆中。神仙不可得，烦恼计无穷。岁月如流水，须臾作老翁。	寒山	诗三百三首二三五	人恰终不神烦岁须	五言律诗
我见多知汉，终日用心神。岐路逞喽啰，欺谩一切人。唯作地狱滓，不修正直因。忽然无常至，定知乱纷纷。	寒山	诗三百三首二三七	我终岐欺唯不忽定	五言律诗
寄语诸仁者，复以何为怀。达道见自性，自性即如来。天真元具足，修证转差回。弃本却逐末，只守一场呆。	寒山	诗三百三首二三八	寄复达自天修弃只	五言律诗
世有一般人，不恶又不善。不识主人公，随客处处转。因循过时光，浑是痴肉脔。虽有一灵台，如同客作汉。	寒山	诗三百三首二三九	世不不随因浑虽如	五言律诗
常闻释迦佛，先受然灯记。然灯与释迦，只论前后智。前后体非殊，异中无有异。一佛一切佛，心是如来地。	寒山	诗三百三首二百四十	常先然只前异一心	五言律诗
一生慵懒作，憎重只便轻。他家学事业，余持一卷经。无心装褾轴，来去省人擎。应病则说药，方便度众生。	寒山	诗三百三首二四五	一憎他余无来应方	五言律诗
余家有一宅，其宅无正主。地生一寸草，水垂一滴露。火烧六个贼，风吹黑云雨。子细寻本人，布裹真珠尔。	寒山	诗三百三首二四八	余其地水火风子布	五言律诗
传语诸公子，听说石齐奴。童仆八百人，水碓三十区。舍下养鱼鸟，楼上吹笙竽。伸头临白刃，痴心为绿珠。	寒山	诗三百三首二四九	传听童水舍楼伸痴	五言律诗
何以长惆怅，人生似朝菌。那堪数十年，亲旧凋落尽。以此思自哀，哀情不可忍。奈何当奈何，托体归山隐。	寒山	诗三百三首二百五十	何人那亲以哀奈托	五言律诗
䍀缕关前业，莫诃今日身。若言由冢墓，个是极痴人。到头君作鬼，岂令男女贫。皎然易解事，作么无精神。	寒山	诗三百三首二五一	䍀莫若个到岂皎作	五言律诗
我见黄河水，凡经几度清。水流如急箭，人世若浮萍。痴属根本业，无明烦恼坑。轮回几许劫，只为造迷盲。	寒山	诗三百三首二五二	我凡水人痴无轮只	五言律诗
二仪既开辟，人乃居其中。迷汝即吐雾，醒汝即吹风。惜汝即富贵，夺汝即贫穷。碌碌群汉子，万事由天公。	寒山	诗三百三首二五三	二人迷醒惜夺碌万	五言律诗
可叹浮生人，悠悠何日了。朝朝无闲时，年年不觉老。总为求衣食，令心生烦恼。扰扰百千年，去来三恶道。	寒山	诗三百三首二五五	可悠朝年总令扰去	五言律诗
时人寻云路，云路杳无踪。山高多险峻，涧阔少玲珑。碧嶂前兼后，白云西复东。欲知云路处，云路在虚空。	寒山	诗三百三首二五六	时云山涧碧白欲云	五言律诗
寒山栖隐处，绝得杂人过。时逢林内鸟，相共唱山歌。瑞草联溪谷，老松枕嵯峨。可观无事客，憩歇在岩阿。	寒山	诗三百三首二五七	寒绝时相瑞老可憩	五言律诗
五岳俱成粉，须弥一寸山。大海一滴水，吸入在心田。生长菩提子，遍盖天中天。语汝慕道者，慎莫绕十缠。	寒山	诗三百三首二五八	五须大吸生遍语慎	五言律诗
无衣自访觅，莫共狐谋裘。无食自采取，莫共羊谋羞。借皮兼借肉，怀叹复怀愁。皆缘义失所，衣食常不周。	寒山	诗三百三首二五九	无莫无莫借怀皆衣	五言律诗
平野水宽阔，丹丘连四明。仙都最高秀，群峰耸翠屏。远远望何极，矹矹势相迎。独标海隅外，处处播嘉名。	寒山	诗三百三首二六二	平丹仙群远矹独处	五言律诗
可贵一名山，七宝何能比。松月飕飕冷，云霞片片起。匼匝几重山，回还多少里。溪涧静澄澄，快活无穷已。	寒山	诗三百三首二六三	可七松云匼回溪快	五言律诗
我见世间人，生而还复死。昨朝犹二八，壮气胸襟士。如今七十过，力困形憔悴。恰似春日花，朝开夜落尔。	寒山	诗三百三首二六四	我生昨壮如力恰朝	五言律诗
回耸霄汉外，云里路岧峣。瀑布千丈流，如铺练一条。下有栖心窟，横安定命桥。雄雄镇世界，天台名独超。	寒山	诗三百三首二六五	回云瀑如下横雄天	五言律诗
盘陀石上坐，溪涧冷凄凄。静玩偏嘉丽，虚岩蒙雾迷。怡然憩歇处，日斜树影低。我自观心地，莲花出淤泥。	寒山	诗三百三首二六六	盘溪静虚怡日我莲	五言律诗
隐士遁人间，多向山中眠。青萝疏麓麓，碧涧响联联。腾腾且安乐，悠悠自清闲。免有染世事，心静如白莲。	寒山	诗三百三首二六七	隐多青碧腾悠免心	五言律诗
寄语食肉汉，食时无逗遛。今生过去种，未来今日修。只取今日美，不畏来生忧。老鼠入饭瓮，虽饱难出头。	寒山	诗三百三首二六八	寄食今未只不老虽	五言律诗
自从出家后，渐得养生趣。伸缩四肢全，勤听六根具。褐衣随春冬，粝食供朝暮。今日恳恳修，愿与佛相遇。	寒山	诗三百三首二六九	自渐伸勤褐粝今愿	五言律诗
五言五百篇，七字七十九。三字二十一，都来六百首。一例书岩石，自夸云好手。若能会我诗，真是如来母。	寒山	诗三百三首二百七十	五七三都一自若真	五言律诗
世事绕悠悠，贪生早晚休。研尽大地石，何时得歇头。四时周变易，八节急如流。为报火宅主，露地骑白牛。	寒山	诗三百三首二七一	世贪研何四八为露	五言律诗
可笑五阴窟，四虵共同居。黑暗无明烛，三毒递相驱。伴党六个贼，劫掠法财珠。斩却魔军辈，安泰湛如苏。	寒山	诗三百三首二七二	可四黑三伴劫斩安	五言律诗
常闻汉武帝，爰及秦始皇。俱好神仙术，延年竟不长。金台既摧折，沙丘遂灭亡。茂陵与骊岳，今日草茫茫。	寒山	诗三百三首二七三	常爰俱延金沙茂今	五言律诗
寒岩深更好，无人行此道。白云高岫闲，青嶂孤猿啸。我更何所亲，畅志自宜老。形容寒暑迁，心珠甚可保。	寒山	诗三百三首二七六	寒无白青我畅形心	五言律诗
岩前独静坐，圆月当天耀。万象影现中，一轮本无照。廓然神自清，含虚洞玄妙。因指见其月，月是心枢要。	寒山	诗三百三首二七七	岩圆万一廓含因月	五言律诗
本志慕道伦，道伦常获亲。时逢杜源客，每接话禅宾。谈玄月明夜，探理日临晨。万机俱泯迹，方识本来人。	寒山	诗三百三首二七八	本道时每谈探万方	五言律诗
元非隐逸士，自号山林人。仕鲁蒙帻帛，且爱裹疏巾。道有巢许操，耻为尧舜臣。猕猴罩帽子，学人避风尘。	寒山	诗三百三首二七九	元自仕且道耻猕学	五言律诗
自古诸哲人，不见有长存。生而还复死，尽变作灰尘。积骨如毗富，别泪成海津。唯有空名在，岂免生死轮。	寒山	诗三百三首二百八十	自不生尽积别唯岂	五言律诗
今日岩前坐，坐久烟云收。一道清溪冷，千寻碧嶂头。白云朝影静，明月夜光浮。身上无尘垢，心中那更忧。	寒山	诗三百三首二八一	今坐一千白明身心	五言律诗
千云万水间，中有一闲士。白日游青山，夜归岩下睡。倏尔过春秋，寂然无尘累。快哉何所依，静若秋江水。	寒山	诗三百三首二八二	千中白夜倏寂快静	五言律诗
劝你休去来，莫恼他阎老。失脚入三途，粉骨遭千捣。长为地狱人，永隔今生道。勉你信余言，识取衣中宝。	寒山	诗三百三首二八三	劝莫失粉长永勉识	五言律诗
世间一等流，诚堪与人笑。出家弊己身，诳俗将为道。虽着离尘衣，衣中多养蚤。不如归去来，识取心王好。	寒山	诗三百三首二八四	世诚出诳虽衣不识	五言律诗
高高峰顶上，四顾极无边。独坐无人知，孤月照寒泉。泉中且无月，月自在青天。吟此一曲歌，歌终不是禅。	寒山	诗三百三首二八五	高四独孤泉月吟歌	五言律诗
有个王秀才，笑我诗多失。云不识蜂腰，仍不会鹤膝。平侧不解压，凡言取次出。我笑你作诗，如盲徒咏日。	寒山	诗三百三首二八六	有笑云仍平凡我如	五言律诗
我住在村乡，无爷亦无娘。无名无姓第，人唤作张王。并无人教我，贫贱也寻常。自怜心的实，坚固等金刚。	寒山	诗三百三首二八七	我无无人并贫自坚	五言律诗
寒山出此语，此语无人信。蜜甜足人尝，黄蘖苦难近。顺情生喜悦，逆意多瞋恨。但看木傀儡，弄了一场困。	寒山	诗三百三首二八八	寒此蜜黄顺逆但弄	五言律诗
寒山唯白云，寂寂绝埃尘。草座山家有，孤灯明月轮。石床临碧沼，虎鹿每为邻。自羡幽居乐，长为象外人。	寒山	诗三百三首二百九十	寒寂草孤石虎自长	五言律诗
鹿生深林中，饮水而食草。伸脚树下眠，可怜无烦恼。系之在华堂，肴膳极肥好。终日不肯尝，形容转枯槁。	寒山	诗三百三首二九一	鹿饮伸可系肴终形	五言律诗
花上黄莺子，𠴨𠴨声可怜。美人颜似玉，对此弄鸣弦。玩之能不足，眷恋在龆年。花飞鸟亦散，洒泪秋风前。	寒山	诗三百三首二九二	花𠴨美对玩眷花洒	五言律诗
昔日经行处，今复七十年。故人无来往，埋在古冢间。余今头已白，犹守片云山。为报后来子，何不读古言。	寒山	诗三百三首二九四	昔今故埋余犹为何	五言律诗
欲向东岩去，于今无量年。昨来攀葛上，半路困风烟。径窄衣难进，苔黏履不全。住兹丹桂下，且枕白云眠。	寒山	诗三百三首二九五	欲于昨半径苔住且	五言律诗
我见利智人，观者便知意。不假寻文字，直入如来地。心不逐诸缘，意根不妄起。心意不生时，内外无余事。	寒山	诗三百三首二九六	我观不直心意心内	五言律诗
君看叶里花，能得几时好。今日畏人攀，明朝待谁埽。可怜娇艳情，年多转成老。将世比于花，红颜岂长保。	寒山	诗三百三首二九八	君能今明可年将红	五言律诗
画栋非吾宅，松林是我家。一生俄尔过，万事莫言赊。济渡不造筏，漂沦为采花。善根今未种，何日见生芽。	寒山	诗三百三首二九九	画松一万济漂善何	五言律诗
出生三十年，当游千万里。行江青草合，入塞红尘起。炼药空求仙，读书兼咏史。今日归寒山，枕流兼洗耳。	寒山	诗三百三首三百	出当行入炼读今枕	五言律诗
诸佛留藏经，只为人难化。不唯贤与愚，个个心构架。造业大如山，岂解怀忧怕。那肯细寻思，日夜怀奸诈。	拾得	诗一	诸只不个造岂那日	五言律诗
养儿与娶妻，养女求媒娉。重重皆是业，更杀众生命。聚集会亲情，总来看盘饤。目下虽称心，罪簿先注定。	拾得	诗四	养养重更聚总目罪	五言律诗
得此分叚身，可笑好形质。面貌似银盘，心中黑如漆。烹猪又宰羊，夸道甜如蜜。死后受波咤，更莫称冤屈。	拾得	诗五	得可面心烹夸死更	五言律诗
佛哀三界子，总是亲男女。恐沉黑暗坑，示仪垂化度。尽登无上道，俱证菩提路。教汝痴众生，慧心勤觉悟。	拾得	诗六	佛总恐示尽俱教慧	五言律诗
佛拾尊荣乐，为愍诸痴子。早愿悟无生，办集无上事。后来出家者，多缘无业次。不能得衣食，头钻入于寺。	拾得	诗七	佛为早办后多不头	五言律诗
我诗也是诗，有人唤作偈。诗偈总一般，读时须子细。缓缓细披寻，不得生容易。依此学修行，大有可笑事。	拾得	诗九	我有诗读缓不依大	五言律诗
有偈有千万，卒急述应难。若要相知者，但入天台山。岩中深处坐，说理及谈玄。共我不相见，对面似千山。	拾得	诗十	有卒若但岩说共对	五言律诗
世间亿万人，面孔不相似。借问何因缘，致令遣如此。各执一般见，互说非兼是。但自修己身，不要言他已。	拾得	诗十一	世面借致各互但不	五言律诗
男女为婚嫁，俗务是常仪。自量其事力，何用广张施。取债夸人我，论情入骨痴。杀他鸡犬命，身死堕阿鼻。	拾得	诗十二	男俗自何取论杀身	五言律诗
世上一种人，出性常多事。终日傍街衢，不离诸酒肆。为他作保见，替他说道理。一朝有乖张，过咎全归你。	拾得	诗十三	世出终不为替一过	五言律诗
我劝出家辈，须知教法深。专心求出离，辄莫染贪淫。大有俗中士，知非不爱金。故知君子志，任运听浮沉。	拾得	诗十四	我须专辄大知故任	五言律诗
寒山住寒山，拾得自拾得。凡愚岂见知，丰干却相识。见时不可见，觅时何处觅。借问有何缘，却道无为力。	拾得	诗十五	寒拾凡丰见觅借却	五言律诗
从来是拾得，不是偶然称。别无亲眷属，寒山是我兄。两人心相似，谁能徇俗情。若问年多少，黄河几度清。	拾得	诗十六	从不别寒两谁若黄	五言律诗
若解捉老鼠，不在五白猫。若能悟理性，那由锦绣包。真珠入席袋，佛性止蓬茅。一群取相汉，用意总无交。	拾得	诗十七	若不若那真佛一用	五言律诗
运心常宽广，此则名为布。辍己惠于人，方可名为施。后来人不知，焉能会此义。未设一庸僧，早拟望富贵。	拾得	诗十八	运此辍方后焉未早	五言律诗
猕猴尚教得，人何不愤发。前车即落坑，后车须改辙。若也不知此，恐君恶合杀。此来是夜叉，变即成菩萨。	拾得	诗十九	猕人前后若恐此变	五言律诗
故林又斩新，剡源溪上人。天姥峡关岭，通同次海津。湾深曲岛间，淼淼水云云。借问松禅客，日轮何处暾。	拾得	诗二十二	故剡天通湾淼借日	五言律诗
踯躅一群羊，沿山又入谷。看人贪竹塞，且遭豺狼逐。元不出孳生，便将充口腹。从头吃至尾，𩟿𩟿无余肉。	拾得	诗二十五	踯沿看且元便从𩟿	五言律诗
银星钉称衡，绿丝作称纽。买人推向前，卖人推向后。不顾他心怨，唯言我好手。死去见阎王，背后插扫帚。	拾得	诗二十六	银绿买卖不唯死背	五言律诗
闭门私造罪，准拟免灾殃。被他恶部童，抄得报阎王。纵不入镬汤，亦须卧铁床。不许雇人替，自作自身当。	拾得	诗二十七	闭准被抄纵亦不自	五言律诗
少年学书剑，叱驭到荆州。闻伐匈奴尽，婆娑无处游。归来翠岩下，席草玩清流。壮士志未骋，猕猴骑土牛。	拾得	诗三十	少叱闻婆归席壮猕	五言律诗
闲入天台洞，访人人不知。寒山为伴侣，松下啖灵芝。每谈今古事，嗟见世愚痴。个个入地狱，早晚出头时。	拾得	诗三十二	闲访寒松每嗟个早	五言律诗
古佛路凄凄，愚人到却迷。只缘前业重，所以不能知。欲识无为理，心中不挂丝。生生勤苦学，必定睹天师。	拾得	诗三十三	古愚只所欲心生必	五言律诗
各有天真佛，号之为宝王。珠光日夜照，玄妙卒难量。盲人常兀兀，那肯怕灾殃。唯贪淫泆业，此辈实堪伤。	拾得	诗三十四	各号珠玄盲那唯此	五言律诗
出家求出离，哀念苦众生。助佛为扬化，令教选路行。何曾解救苦，恣意乱纵横。一时同受溺，俱落大深坑。	拾得	诗三十五	出哀助令何恣一俱	五言律诗
常饮三毒酒，昏昏都不知。将钱作梦事，梦事成铁围。以苦欲舍苦，舍苦无出期。应须早觉悟，觉悟自归依。	拾得	诗三十六	常昏将梦以舍应觉	五言律诗
后来出家子，论情入骨痴。本来求解脱，却见受驱驰。终朝游俗舍，礼念作威仪。博钱沽酒吃，翻成客作儿。	拾得	诗三十八	后论本却终礼博翻	五言律诗
若论常快活，唯有隐居人。林花长似锦，四季色常新。或向岩间坐，旋瞻见桂轮。虽然身畅逸，却念世间人。	拾得	诗三十九	若唯林四或旋虽却	五言律诗
我见出家人，总爱吃酒肉。此合上天堂，却沉归地狱。念得两卷经，欺他道鄽俗。岂知鄽俗士，大有根性熟。	拾得	诗四十	我总此却念欺岂大	五言律诗
我见顽钝人，灯心柱须弥。蚁子啮大树，焉知气力微。学咬两茎菜，言与祖师齐。火急求忏悔，从今辄莫迷。	拾得	诗四十一	我灯蚁焉学言火从	五言律诗
若见月光明，照烛四天下。圆晖挂太虚，莹净能萧洒。人道有亏盈，我见无衰谢。状似摩尼珠，光明无昼夜。	拾得	诗四十二	若照圆莹人我状光	五言律诗
余住无方所，盘泊无为理。时陟涅盘山，或玩香林寺。寻常只是闲，言不干名利。东海变桑田，我心谁管你。	拾得	诗四十三	余盘时或寻言东我	五言律诗
左手握骊珠，右手执慧剑。先破无明贼，神珠自吐焰。伤嗟愚痴人，贪爱那生厌。一堕三途间，始觉前程险。	拾得	诗四十四	左右先神伤贪一始	五言律诗
般若酒泠泠，饮多人易醒。余住天台山，凡愚那见形。常游深谷洞，终不逐时情。无思亦无虑，无辱也无荣。	拾得	诗四十五	般饮余凡常终无无	五言律诗
嗟见多知汉，终日枉用心。岐路逞喽啰，欺谩一切人。唯作地狱滓，不修来世因。忽尔无常到，定知乱纷纷。	拾得	诗四十七	嗟终岐欺唯不忽定	五言律诗
迢迢山径峻，万仞险隘危。石桥莓苔绿，时见白云飞。瀑布悬如练，月影落潭晖。更登华顶上，犹待孤鹤期。	拾得	诗四十八	迢万石时瀑月更犹	五言律诗
松月冷飕飕，片片云霞起。匼匝几重山，纵目千万里。溪潭水澄澄，彻底镜相似。可贵灵台物，七宝莫能比。	拾得	诗四十九	松片匼纵溪彻可七	五言律诗
人生浮世中，个个愿富贵。高堂车马多，一呼百诺至。吞并田地宅，准拟承后嗣。未逾七十秋，冰消瓦解去。	拾得	诗五十一	人个高一吞准未冰	五言律诗
水浸泥弹丸，思量无道理。浮沤梦幻身，百年能几几。不解细思惟，将言长不死。诛剥垒千金，留将与妻子。	拾得	诗五十二	水思浮百不将诛留	五言律诗
朱鬣饰金镳，红妆束素腰。似云来躞蹀，如雪去飘飖。桃花含浅汗，柳叶带余娇。骋光将独立，双绝不俱标。	法宣	爱妾换马	朱红似如桃柳骋双	五言律诗
桂山留上客，兰室命妖饶。城中画广黛，宫里束纤腰。舞袖风前举，歌声扇后娇。周郎不须顾，今日管弦调。	法宣	和赵王观妓	桂兰城宫舞歌周今	五言律诗
非是无人助，意欲自鸣砧。向月怜孤影，承风送迥音。疑捣双丝练，似奏一弦琴。令君闻独杵，知妾有专心。	慧偘	听独杵捣衣	非意向承疑似令知	五言律诗
驭风过阆苑，控鹤下瀛洲。欲采三芝秀，先从千仞游。驾凤吟虚管，乘槎泛浅流。颓龄一已驻，方验大椿秋。	慧净	与英才言聚赋得升天行	驭控欲先驾乘颓方	五言律诗
福田资象德，圣种理幽薰。不持金作缕，还用彩成文。朱青自掩映，翠绮相氤氲。独有离离叶，恒向稻畦分。	道恭	出赐玄奘衲袈裟衣应制	福圣不还朱翠独恒	五言律诗
初酝一缸开，新知万里来。披云同落寞，步月共裴回。夜久孤琴思，风长旅雁哀。非君有秘术，谁照不然灰。	辨才	设缸面酒款萧翼探得来字	初新披步夜风非谁	五言律诗
苦哉黑暗女，乐矣功德天。智者俱不受，愚夫纳二边。我奉能仁教，归依弥勒前。愿阐摩诃衍，成就那罗延。	僧凤	书遗文后	苦乐智愚我归愿成	五言律诗
标心之梵宇，运想入仙洲。婴痼乖同好，沉情阻若抽。叶落乍难聚，情离不可收。何日乘杯至，详观演法流。	义净	玄逵律师言离广府还望桂林	标运婴沉叶情何详	五言律诗
日照西山雪，老僧门始开。冻瓶粘柱础，宿火陷炉灰。童子病归去，鹿麑寒入来。斋钟知渐近，枝鸟下生台。	景云	老僧	日老冻宿童鹿斋枝	五言律诗
溪翁居处静，溪鸟入门飞。早起钓鱼去，夜深乘月归。露香菰米熟，烟煖荇丝肥。潇洒尘埃外，扁舟一草衣。	景云	谿叟	溪溪早夜露烟潇扁	五言律诗
西陵潮信满，岛屿没中流。越客依风水，相思南渡头。寒光生极浦，落日映沧洲。何事扬帆去，空惊海上鸥。	灵一	酬皇甫冉西陵见寄	西岛越相寒落何空	五言律诗
近夜山更碧，入林溪转清。不知伏牛事，潭洞何从横。野岸烟初合，平湖月未生。孤舟屡失道，但听秋泉声。	灵一	溪行即事	近入不潭野平孤但	五言律诗
山头戒坛路，幽映雪岩侧。四面青石床，一峰苔藓色。松风静复起，月影开还黑。何独乘夜来，殊非昼所得。	灵一	栖霞山夜坐	山幽四一松月何殊	五言律诗
石室初投宿，仙翁喜暂容。花源隔水见，洞府过山逢。泉涌堦前地，云生户外峰。中宵自入定，非是欲降龙。	灵一	宿天柱观	石仙花洞泉云中非	五言律诗
湖南通古寺，来往意无涯。欲识云门路，千峰到若耶。春山子敬宅，古木谢敷家。自可长偕隐，那言相去赊。	灵一	酬皇甫冉将赴无锡于云门寺	湖来欲千春古自那	五言律诗
泉源新涌出，洞澈映纤云。稍落芙蓉沼，初淹苔藓文。素将空意合，净与众流分。每到清宵月，泠泠梦里闻。	灵一	宜丰新泉	泉洞稍初素净每泠	五言律诗
静林溪路远，萧帝有遗踪。水击罗浮磬，山鸣于阗钟。灯传三世火，树老万株松。无数烟霞色，空闻昔卧龙。	灵一	静林精舍	静萧水山灯树无空	五言律诗
再寻招隐地，重会息心期。樵客问归日，山僧记别时。野云阴远甸，秋雨涨前陂。勿谓探形胜，吾今不好奇。	灵一	再还宜丰寺	再重樵山野秋勿吾	五言律诗
野迳东风起，山扉度日开。晴光拆红萼，流水长青苔。逋客殊未去，芳时已再来。非关恋春草，自是欲裴回。	灵一	春日山斋	野山晴流逋芳非自	五言律诗
一身无定处，万里独销魂。芳草迷归路，春流滴泪痕。几时休旅食，何夜宿江村。欲识相思苦，空山啼暮猿。	灵一	留别忠州故人	一万芳春几何欲空	五言律诗
凭高莫送远，看欲断归心。别恨啼猿苦，相思流水深。翠云南涧影，丹桂晚山阴。若未来双鹄，辽城何更寻。	灵一	送别	凭看别相翠丹若辽	五言律诗
禅门居此地，瞻望在虚空。水国月未上，苍生如梦中。上人知机士，瓶锡慰樊笼。彼土诸梵众，嗟君扬道风。	灵一	送冽寺主之京迎禅和尚	禅瞻水苍上瓶彼嗟	五言律诗
旅游无近远，要自别魂销。官柳乡愁乱，春山客路遥。伴行芳草远，缘兴野花飘。计日功成后，还将辅圣朝。	灵一	送王法师之西川	旅要官春伴缘计还	五言律诗
终南千古后，独尔继卿名。离障非今日，修因是几生。乱峰寒影暮，深涧野流清。远客归心苦，难为此别情。	灵一	送范律师往果州	终独离修乱深远难	五言律诗
长溪通夜静，素舸与人闲。月影沉秋水，风声落暮山。稻花千顷外，莲叶两河间。陶令多真意，相思一解颜。	灵一	酬陈明府舟中见赠	长素月风稻莲陶相	五言律诗
漾舟云路客，来过夕阳时。向背堪遗恨，逢迎宿未期。水容愁暮急，花影动春迟。别后王孙草，青青入梦思。	灵一	送殷判官归上都	漾来向逢水花别青	五言律诗
幽人从远岳，过客爱春山。高驾能相送，孤游且未还。紫苔封井石，绿竹掩柴关。若到云峰外，齐心去住间。	灵一	赠别皇甫曾	幽过高孤紫绿若齐	五言律诗
欲向麻源隐，能寻谢客踪。空山几千里，幽谷第三重。茅宇宁须葺，荷衣不待缝。因君见往事，为我谢乔松。	灵一	送陈允初卜居麻园	欲能空幽茅荷因为	五言律诗
凉飙乱黄叶，迟客橘阴清。萝径封行迹，云门闭野情。零林秋露响，穿竹暮烟轻。莫恋幽栖地，怀安却败名。	灵一	秋题刘逸人林泉	凉迟萝云零穿莫怀	五言律诗
野客同舟楫，相携复一归。孤烟生暮景，远岫带春晖。不道还山是，谁云向郭非。禅门有通隐，喧寂共忘机。	灵一	自大林与韩明府归郭中精舍	野相孤远不谁禅喧	五言律诗
旌旗江上出，花外卷帘空。夜色临城月，春寒度水风。虽然行李别，且喜语音同。若问匡庐事，终身愧远公。	灵一	同使君宿大梁驿	旌花夜春虽且若终	五言律诗
初放到沧洲，前心讵解愁。旧交容不拜，临老学梳头。禅室白云去，故山明月秋。几年犹在此，北户水南流。	灵澈	初到汀州	初前旧临禅故几北	五言律诗
清晨有高会，宾从出东方。楚俗风烟古，汀洲草木凉。山情来远思，菊意在重阳。心忆华池上，从容鸳鹭行。	灵澈	九日和于使君思上京亲故	清宾楚汀山菊心从	五言律诗
律仪通外学，诗思入玄关。烟景随缘到，风姿与道闲。贯花留净室，咒水度空山。谁识浮云意，悠悠天地间。	灵澈	送道虔上人游方	律诗烟风贯咒谁悠	五言律诗
灵祠古木合，波飏大江𣸣。未□湘南雨，知为何处云。苔痕涩珠履，草色妒罗裙。妙鼓彤云瑟，羁臣不可闻。	大易	湘夫人祠	灵波未知苔草妙羁	五言律诗
闭门深树里，闲足鸟来过。五马不复贵，一僧谁奈何。药苗家自有，香饭乞时多。寄语婵娟客，将心向薜萝。	法照	寄钱郎中	闭闲五一药香寄将	五言律诗
越人僧体古，清虑洗尘劳。一国诗名远，多生律行高。见山援葛藟，避世着方袍。早晚云门去，侬应逐尔曹。	法照	送清江上人	越清一多见避早侬	五言律诗
万里归乡路，随缘不算程。寻山百衲弊，过海一杯轻。夜宿依云色，晨斋就水声。何年持贝叶，却到汉家城。	法照	送无著禅师归新罗	万随寻过夜晨何却	五言律诗
空水潮色净，澹然湖上心。舳舻轻且进，汀洲如可寻。秋风洄溯险，落日波涛深。寂寞武陵去，中流方至今。	释泚	游元象泊	空澹舳汀秋落寂中	五言律诗
野外车骑绝，古村桑柘阴。流莺出谷静，春草闭门深。学稼农为业，忘情道作心。因知上皇日，凿井在灵林。	释泚	北原别业	野古流春学忘因凿	五言律诗
万法从心起，心生万法生。法生同日了，来去在虚行。寄语修道人，空生慎勿生。如能达此理，不动出深坑。	庞蕴	杂诗二	万心法来寄空如不	五言律诗
日用事无别，惟吾自偶偕。头头非取舍，处处勿张乖。朱紫谁为号，青山绝点埃。神通幷妙用，运水及搬柴。	庞蕴	杂诗五	日惟头处朱青神运	五言律诗
森然古岩里，净行一番僧。松下滤寒水，佛前挑夜灯。莲花国土异，贝叶梵书能。想到空王境，无心问爱憎。	护国	访云母山僧	森净松佛莲贝想无	五言律诗
湖上见秋色，旷然如尔怀。岂惟欢陇亩，兼亦外形骸。待月归山寺，弹琴坐暝斋。布衣闲自贵，何用谒天阶。	护国	题王班水亭	湖旷岂兼待弹布何	五言律诗
为问幽兰桂，空山复若何。芬芳终有分，采折更谁过。望在轩阶近，恩沾雨露多。移居傥得地，长愿接琼柯。	护国	山中寄王员外	为空芬采望恩移长	五言律诗
毛骨贵天生，肌肤片玉明。见人空解笑，弄物不知名。国器嗟犹小，门风望益清。抱来芳树下，时引凤雏声。	护国	许州郑使君孩子	毛肌见弄国门抱时	五言律诗
惆怅至日暮，寒鸦啼树林。破阶苔色厚，残壁雨痕深。命与时不遇，福为祸所侵。空余行迳在，令我叹人吟。	护国	怆故人旧居	惆寒破残命福空令	五言律诗
哀乐暗成疾，卧中芳月移。西山有清士，孤啸不可追。捣药昼林静，汲泉阴涧迟。微踪与麋鹿，远谢求羊知。	法振	病愈寄友	哀卧西孤捣汲微远	五言律诗
谁向春莺道，名园已共知。檐前回水影，城上出花枝。摇拂烟云动，登临翰墨随。相招能不厌，山舍为君移。	法振	程评事西园之作	谁名檐城摇登相山	五言律诗
溪草落溅溅，鱼飞入稻田。早寒临洞月，轻素卷帘烟。䪻帻题新句，蓑衣象古贤。曙花闲秀色，三十六峰前。	法振	陈九溪中草堂	溪鱼早轻䪻蓑曙三	五言律诗
孤棹移官舍，新农寄楚田。晴林渡海日，春草长湖烟。卧对闲鸥戏，谈经稚子贤。佳期更何许，应向啸台前。	法振	题天长阮少府湖上客归	孤新晴春卧谈佳应	五言律诗
道成人不识，流水响空山。花暗轩窗外，云随坐卧间。验图名已久，绝粒事长闲。更欲昆仑去，羞看绛节还。	法振	题万山许炼师	道流花云验绝更羞	五言律诗
白羽三千驻，萧萧万里行。出关深汉垒，带月破蕃营。蔓草河原色，悲笳碎叶声。欲朝王母殿，前路驻高旌。	法振	河源破贼后赠袁将军	白萧出带蔓悲欲前	五言律诗
纱帽度残春，虚舟寄一身。溪边逢越女，花里问秦人。古塞连山静，阴霞落海新。有时城郭去，暗与酒家亲。	法振	越中赠程先生	纱虚溪花古阴有暗	五言律诗
关山今不掩，军候鸟先知。大汉嫖姚入，乌孙部曲随。高旌天外驻，寒角月中吹。归到长安第，花应再满枝。	法振	送常大夫赴朔方	关军大乌高寒归花	五言律诗
不须行借问，为尔话闽中。海岛阴晴日，江帆来去风。道游玄度宅，身寄朗陵公。此别何伤远，如今关塞通。	法振	送人游闽越	不为海江道身此如	五言律诗
何处戒吾道，经年远路中。客心犹向北，河水自归东。古戍鸣寒角，疏林振夕风。轻舟惟载月，那与故人同。	清江	夕次襄邑	何经客河古疏轻那	五言律诗
佳期曾不远，甲第即南邻。惠爱偏相及，经过岂厌频。秋寒林叶动，夕霁月华新。莫话羁栖事，平原是主人。	清江	宿严维宅简章八元	佳甲惠经秋夕莫平	五言律诗
十年劳负笈，经论化中朝。流水知乡近，和风惜别遥。云山零夜雨，花岸上春潮。归卧南天竺，禅心更寂寥。	清江	送坚上人归杭州天竺寺	十经流和云花归禅	五言律诗
禅意归心急，山深定易安。清贫修道苦，孝友别家难。雪路侵溪转，花宫映岳看。到时瞻塔暮，松月向人寒。	清江	送赞律师归嵩山	禅山清孝雪花到松	五言律诗
每叹经年别，人生有几年。关河长问道，风雨独随缘。寓蝶成庄梦，怀人识祢贤。徽猷不及此，空愧白华篇。	清江	上都酬章十八兄	每人关风寓怀徽空	五言律诗
潇湘连汨罗，复对九嶷河。浪势屈原冢，竹声渔父歌。地荒征骑少，天暖浴禽多。脉脉东流水，古今同奈何。	清江	湘川怀古	潇复浪竹地天脉古	五言律诗
七夕景迢迢，相逢只一宵。月为开帐烛，云作渡河桥。映水金冠动，当风玉珮摇。惟愁更漏促，离别在明朝。			七相月云映当惟离	五言律诗
身世足堪悲，空房卧病时。卷帘花雨滴，扫石竹阴移。已觉生如梦，堪嗟寿不知。未能通法性，讵可免支离。	清江	长安卧病	身空卷扫已堪未讵	五言律诗
江头旌斾去，花外卷帘空。夜色临城月，春声渡水风。也知行李别，𫏐喜话言同。若问庐山事，终身愧远公。	清江	喜皇甫大夫同宿大梁驿	江花夜春也𫏐若终	五言律诗
寺溪临使府，风景借仁祠。补衮周官贵，能名汉主慈。卧云知独处，望月忆同时。忽枉缄中赠，琼瑶满手持。	清江	酬姚补阙南仲云溪馆中戏题	寺风补能卧望忽琼	五言律诗
出守沧州去，西风送斾旌。路遥经几郡，地尽到孤城。拜庙千山绿，登楼遍海清。何人共东望，日向积涛生。	无可	送吕郎中赴沧州	出西路地拜登何日	五言律诗
别业逸高情，暮泉喧客亭。林回天阙近，雨过石门青。野果谁来拾，山禽独卧听。要迎文会友，时复扫柴扃。	无可	书马如文石门居	别暮林雨野山要时	五言律诗
朝衣登别席，春色满秦关。芸阁吏谁替，海门身又还。寻僧流水僻，见月远林闲。虽是忘机者，难齐去住间。	无可	送章正字秩满东归	朝春芸海寻见虽难	五言律诗
遥山寒雨过，正向暮天横。隐隐凌云出，苍苍与水平。何时凝厚地，几处映孤城。归客秋风里，回看伤别情。	无可	赋得望远山送客归	遥正隐苍何几归回	五言律诗
垂白方为县，徒知大父雄。山春南去棹，楚夜北飞鸿。叠嶂和云灭，孤城与岭通。谁知持惠花，一境动清风。	无可	送宜春裴宰是将军旻之孙	垂徒山楚叠孤谁一	五言律诗
海霁晚帆开，应无乡信催。水从荒外积，人指日边回。望国乘风久，浮天绝岛来。傥因华夏使，书札转悠哉。	无可	送朴山人归日本	海应水人望浮傥书	五言律诗
落絮满衣裳，携琴问酒乡。挂帆南入楚，到县半浮湘。吏散翠禽下，庭闲斑竹长。人安宜远泛，沙上蕙兰香。	无可	送姚宰任吉州安福县	落携挂到吏庭人沙	五言律诗
邛南方作尉，调补一何卑。发论唯公干，承家乃帝枝。山长风袅栈，江荫石和澌。旧井王孙宅，还寻独有期。	无可	送李少府之任临邛	邛调发承山江旧还	五言律诗
千峰路盘尽，林寺昔何名。步步入山影，房房闻水声。多年人迹断，残照石阴清。自可求居止，安闲过此生。	无可	游山寺	千林步房多残自安	五言律诗
扫苔迎五马，莳药过申钟。鹤共林僧见，云随野客逢。入楼山隔水，滴斾露垂松。日暮题诗去，空知雅调重。	无可	酬姚员外见过林下	扫莳鹤云入滴日空	五言律诗
三峰待秋上，鸟外挂衣巾。犹见无穷景，应非暂往身。水寒仙掌路，山远华阳人。欲问坛边月，寻思阙复新。	无可	寄华州马戴	三鸟犹应水山欲寻	五言律诗
夜来思道侣，木叶向人飘。精舍池边古，秋山树下遥。磬寒彻几里，云白已经宵。未得同居止，萧然自寂寥。	无可	秋夜寄青龙寺空贞二上人	夜木精秋磬云未萧	五言律诗
门径众峰头，盘岩复转沟。云僧随树老，杏水落江流。峡狖有时到，秦人今日游。谢公多晚眺，此景在南楼。	无可	过杏溪寺寄姚员外	门盘云杏峡秦谢此	五言律诗
夜叶动飘飘，寒来话数宵。卷经归鸟外，转雪过山椒。旧长松杉大，难行水石遥。元戎宗内学，应就白云招。	无可	送僧归中条	夜寒卷转旧难元应	五言律诗
东堂今已负，况此远行难。兼雨风声过，连天草色干。鸿嘶荒垒闭，兵烧广川寒。若向龙门宿，悬知拭泪看。	无可	送人罢举东游	东况兼连鸿兵若悬	五言律诗
残腊雪纷纷，林间起送君。苦吟行迥野，投迹向寒云。绝顶晴多去，幽泉冻不闻。唯应草堂寺，高枕脱人群。	无可	金州冬月陪太宗游池	残林苦投绝幽唯高	五言律诗
敛屦入寒竹，安禅过漏声。高杉残子落，深井冻痕生。罢磬风枝动，悬灯雪屋明。何当招我宿，乘月上方行。	无可	寄青龙寺原上人	敛安高深罢悬何乘	五言律诗
暝虫喧暮色，默思坐西林。听雨寒更彻，开门落叶深。昔因京邑病，并起洞庭心。亦是吾兄事，迟回共至今。	无可	秋寄从兄贾岛	暝默听开昔并亦迟	五言律诗
燃灯朝复夕，渐作长年身。紫阁未归日，青门又见春。掩关寒过尽，开定草生新。自有林中趣，谁惊岁去频。	无可	新年	燃渐紫青掩开自谁	五言律诗
南方山水地，念子为贫游。纵是逢佳景，那能缓旅愁。夕阳行远道，烦暑在孤舟。莫向巴江过，猿啼促泪流。	无可	夏日送崔秀才游南	南念纵那夕烦莫猿	五言律诗
新命起高眠，江湖空浩然。木衰犹有菊，燕去即无蝉。分察千官内，孤怀远岳边。萧条人外寺，暌阻又经年。	无可	晚秋酬姚合见寄	新江木燕分孤萧暌	五言律诗
招我郊居宿，开门但苦吟。秋眠山烧尽，暮歇竹园深。寒浦鸿相叫，风窗月欲沉。翻嫌坐禅石，不在此松阴。	无可	暮秋宿友人居	招开秋暮寒风翻不	五言律诗
一岁一归宁，凉天数骑行。河来当塞曲，山远与沙平。纵猎旗风卷，听笳帐月生。新鸿引寒色，回日满京城。	郎士元	送李骑曹之灵武宁侍	一凉河山纵听新回	五言律诗
杨柳起秋色，故人犹未还。别离俱自苦，少壮岂能闲。夜雨吟残烛，秋城忆远山。何当一相见，语默此林间。	无可	秋日寄厉玄先辈	杨故别少夜秋何语	五言律诗
从容启华馆，馔玉复烧兰。是岁兹旬尽，良宵几刻残。风回松竹动，人息斗牛寒。此后思良集，须期月再圆。	无可	冬晚与诸文士会太仆田卿宅	从馔是良风人此须	五言律诗
寒山对水塘，竹叶影侵堂。洗药冰生岸，开门月满床。病多身又老，枕倦夜兼长。来谒吾曹者，呈诗问否臧。	无可	赠诗僧	寒竹洗开病枕来呈	五言律诗
近腊辞精舍，幷州谒尚公。路长山忽尽，塞广雪无穷。讲席开晴垒，禅衣涉远风。闻经诸弟子，应满此门中。	无可	送颢法师往太原讲兼呈李司	近幷路塞讲禅闻应	五言律诗
久思今忽来，双屦污青苔。拂雪从山起，过房礼塔回。偈留闲夜作，禅请暂时开。欲作孤云去，赋诗余不才。	无可	冬日诸禅自商山礼正师真塔	久双拂过偈禅欲赋	五言律诗
从谁得法印，不离上方传。夕磬城霜下，寒房竹月圆。烟残衰木畔，客住积云边。未隐沧洲去，时来于此禅。	无可	题青龙寺纵公房	从不夕寒烟客未时	五言律诗
绝壑禅林底，泉分落石层。雾交高顶草，云隐下方灯。朝满倾心客，溪连学道僧。半旬持一食，此事有谁能。	无可	赠圭峰禅师	绝泉雾云朝溪半此	五言律诗
柳暗清波涨，冲萍复漱苔。张筵白鸟起，扫岸使君来。洲岛秋应没，荷花晚尽开。高城吹角绝，驺驭尚裴回。	无可	陪姚合游金州南池	柳冲张扫洲荷高驺	五言律诗
日日西亭上，春留到夏残。言之离别易，勉以道途难。山出一千里，溪行三百滩。松间楼里月，秋入五陵看。	无可	金州别姚合	日春言勉山溪松秋	五言律诗
出守汝南城，应多恋阙情。地遥人久望，风起斾初行。楚庙繁蝉断，淮田细雨生。赏心知有处，蒋宅古津平。	无可	夏日送田中丞赴蔡州	出应地风楚淮赏蒋	五言律诗
东篱摇落后，密艳被寒催。夹雨惊新拆，经霜忽尽开。野香盈客袖，禁蘂泛天杯。不共春兰并，悠扬远蝶来。	无可	菊	东密夹经野禁不悠	五言律诗
枝干怪鳞皴，烟梢出涧新。屈盘高极目，苍翠远惊人。待鹤移阴过，听风落子频。青青寒木外，自与九霄邻。	无可	松	枝烟屈苍待听青自	五言律诗
兰色结春光，氛氲掩众芳。过门阶露叶，寻泽径连香。畹静风吹乱，亭秋雨引长。灵钧曾采撷，纫珮挂荷裳。	无可	兰	兰氛过寻畹亭灵纫	五言律诗
绕巷夹溪红，萧条逐北风。别林遗宿鸟，浮水载鸣虫。石小埋初尽，枝长落未终。带霜书丽什，闲读白云中。	无可	陨叶	绕萧别浮石枝带闲	五言律诗
结构因坟籍，檐前竹未生。涂油窗日早，阅椠幌风轻。息架蛩惊客，垂灯雨过城。已应穷古史，师律孰齐名。	无可	李常侍书堂	结檐涂阅息垂已师	五言律诗
遗迹仍留蔡，幽人出汉朝。门深荒径在，台迥数峰遥。岸石欹相倚，窗松偃未凋。寻思方一去，岂待使君招。	无可	寄和蔡州田郎中	遗幽门台岸窗寻岂	五言律诗
朝赛暮还祈，开唐复历隋。精诚山雨至，岁月庙松衰。窥穴龙潭黑，过门鸟道危。不同巫峡女，来往楚王祠。	无可	经贞女祠	朝开精岁窥过不来	五言律诗
惊风山半起，舟子忽停桡。岸荻吹先乱，滩声落更跳。听松今欲暮，过岛或明朝。若尽平生趣，东浮看石桥。	无可	行汉水晚次神滩阻风	惊舟岸滩听过若东	五言律诗
朝元下赤墀，玉节使西夷。关陇风回首，河湟雪洒旗。碛砂行几月，戎帐到何时。应尽平生志，高全大国仪。	无可	送田中丞使西戎	朝玉关河碛戎应高	五言律诗
暂辞雠校去，未发见新鸿。路入江波上，人归楚邑东。山遥晴出树，野极暮连空。何以念兄弟，应思洁膳同。	无可	送董正字归觐毘陵	暂未路人山野何应	五言律诗
春关鸟罢啼，归庆浙烟西。郡守招延重，乡人慕仰齐。橘青逃暑寺，茶长隔湖溪。乘暇知高眺，微应辨会稽。	无可	送邵锡及第归湖州	春归郡乡橘茶乘微	五言律诗
中司出华省，副相晋阳行。书答偏州启，筹参上将营。踏沙夜马细，吹雨晓笳清。正报胡尘灭，桃花汾水生。	无可	送薛重中丞充太原副使	中副书筹踏吹正桃	五言律诗
灵州天一涯，幕客似还家。地得江南壤，程分碛里砂。禁盐调上味，麦穗结秋花。前席因筹画，清吟塞日斜。	无可	送灵武李侍御	灵幕地程禁麦前清	五言律诗
王事圭峰下，将还禁漏余。偶欢新岁近，惜别后期疏。雪罢见来吏，川昏聊整车。独吟多暇日，应寄柏台书。	无可	冬夜姚侍御宅送李廓少府	王将偶惜雪川独应	五言律诗
姓字载科名，无过子最荣。宗中初及第，江上觐难兄。月向波涛没，茶连洞壑生。石桥高思在，且为看东坑。	无可	送喻凫及第归阳羡	姓无宗江月茶石且	五言律诗
初闻从事日，鄂渚动芳菲。一遂钧衡荐，今为长吏归。人临沅水望，雁映楚山飞。唯有传声政，家风重发挥。	无可	送沅江宋明府即开府璟之孙	初鄂一今人雁唯家	五言律诗
诗古赋纵横，令人畏后生。驾言游禹迹，知己在蒲城。日射云烟散，风吹草木荣。孤吟临寇境，莫问请长缨。	无可	送薛秀才游河中兼投任郎中	诗令驾知日风孤莫	五言律诗
鸣鞭静路尘，籍籍谏垣臣。函疏辞专密，炉香立独亲。箧多临水作，窗宿卧云人。危坐开寒纸，灯前起草频。	无可	寄姚谏议	鸣籍函炉箧窗危灯	五言律诗
不啻回青眼，应疑似碧云。古风真往哲，雅道滥朝闻。活狱威豪右，销时赖典坟。如何经济意，未克致吾君。	无可	大理正任二十和江淹拟古诗	不应古雅活销如未	五言律诗
名高意本闲，浮俗自难攀。佐蜀连钱出，朝天獬豸还。回翔历清院，弹奏迥离班。休浣通玄旨，留僧昼掩关。	无可	寄殿院薛侍御	名浮佐朝回弹休留	五言律诗
台山朝佛陇，胜地绝埃氛。冷色石桥月，素光华顶云。远泉和雪溜，幽磬带松闻。终断游方念，炉香继此焚。	无可	禅林寺	台胜冷素远幽终炉	五言律诗
早晚辞纶綍，观农下杜西。草新池似镜，麦暖土如泥。鹓鹭依川宿，骅骝向野嘶。春来诗更苦，松韵亦含凄。	无可	奉和裴舍人春日杜城旧事	早观草麦鹓骅春松	五言律诗
三峰居接近，数里蹑云行。深去通仙境，思归厌宦名。月从高掌出，泉向乱松鸣。坐石眠霞侣，秋来短褐成。	无可	酬厉侍御秋中思归树石所居	三数深思月泉坐秋	五言律诗
香花怀道侣，巾舃立双童。解印鸳鸿内，抽毫水石中。履温行烧地，衣赤动霞风。又似朝天去，诸僧不可同。	无可	奉和段著作山居呈诸同志三	香巾解抽履衣又诸	五言律诗
官辞中秘府，疏放野麋齐。偃仰青霄近，登临白日低。折腰窥乳窦，定足涉冰溪。染翰挥岚翠，僧名几处题。	无可	奉和段著作山居呈诸同志三	官疏偃登折定染僧	五言律诗
𫏐收丹陛迹，独往乱山居。入雪知人远，眠云觉俗虚。足垂岩顶石，缨濯洞中渠。只见僧酬答，新归绝壑书。	无可	奉和段著作山居呈诸同志三	𫏐独入眠足缨只新	五言律诗
爱弟直霜台，家山羡独回。出门时返顾，何日更西来。柳亦临关发，花应到越开。渔舟谁伴上，依旧恣沿洄。	无可	春日送丽处士归龙山	爱家出何柳花渔依	五言律诗
沐浴前朝像，深秋白发师。从来居此寺，未省有东池。幽石丛圭片，孤松动雪枝。顷曾听道话，别起远山思。	无可	寄兴善寺崔律师	沐深从未幽孤顷别	五言律诗
卷经归太白，蹑藓别萝龛。若履浮云上，须看积翠南。倚身松入汉，瞑目月离潭。此境堪长往，尘中事可谙。	无可	送清散游太白山	卷蹑若须倚瞑此尘	五言律诗
禅客诗家见，凝寒忽告还。分题回谏笔，留偈在商关。盘径缘高雪，闲房在半山。自知麋鹿性，亦欲离人间。	无可	冬晚姚谏议宅会送元绪上人	禅凝分留盘闲自亦	五言律诗
南行登岭首，与俗洗烦埃。磬罢孤舟发，禅移积瘴开。中餐湘鸟下，朝讲海人来。莫便将经卷，炎方去不回。	无可	送契公自桂阳赴南海	南与磬禅中朝莫炎	五言律诗
柱史静开筵，所思何地偏。故人为县吏，五老远峰前。宾榻寒侵树，公庭夜落泉。会当随假务，一就白云禅。	无可	冬中与诸公会宿姚端公宅怀	柱所故五宾公会一	五言律诗
浮云流水心，只是爱山林。共恨多年别，相逢一夜吟。既能持苦节，勿谓少知音。忆就西池宿，月圆松竹深。	无可	同刘秀才宿见赠	浮只共相既勿忆月	五言律诗
迥疏城阙内，寒泻出云波。岸广山鱼到，汀闲海鹭过。泛沟侵道急，流叶入宫多。移舸浮中沚，清宵彻晓河。	无可	官池上	迥寒岸汀泛流移清	五言律诗
蟾宜天地静，三五对堦蓂。照耀超诸夜，光芒掩众星。影寒池更澈，露冷树销青。枉值中秋半，长乖宿洞庭。	无可	中秋月	蟾三照光影露枉长	五言律诗
松亚竹珊珊，心知万井欢。山明迷旧迳，溪满涨新澜。客醉瑶台曙，兵防玉塞寒。红楼知有酒，谁肯学袁安。	无可	雪	松心山溪客兵红谁	五言律诗
白石上嵌空，寒云西复东。瀑流悬住处，雏鹤失禅中。岳壁松多古，坛基雪不通。未能亲近去，拥褐愧相同。	无可	宿西岳白石院	白寒瀑雏岳坛未拥	五言律诗
四海无拘系，行心兴自浓。百年三事衲，万里一枝筇。夜减当晴影，春消过雪踪。白云深处去，知宿在何峰。	无可	送僧	四行百万夜春白知	五言律诗
禅意归心急，山深定易安。清贫修道苦，孝友别家难。雪路寻溪转，花宫映岳看。到时孤塔暮，松月向人寒。	无可	送赞律师归嵩山	禅山清孝雪花到松	五言律诗
琉璃师到城，谈性外诸经。下岭雪霜在，近人林木清。苔痕深草履，瀑布滴铜瓶。乐问山中事，宵言彻晓星。	无可	春晚喜悟禅师自琉璃上方见	琉谈下近苔瀑乐宵	五言律诗
宵清月复圆，共集侍臣筵。独寡区中学，空论树下禅。风多秋晚竹，云尽夜深天。此会东西去，堪愁又隔年。	无可	秋暮与诸文士集宿姚端公所	宵共独空风云此堪	五言律诗
遥遥行李心，苍野入寒深。吟待黄河雪，眠听绛郡砧。差期逢缺月，访信出空林。何处孤灯下，只闻嘹唳禽。	无可	客中闻从兄岛游蒲绛因寄	遥苍吟眠差访何只	五言律诗
江盘栈转虚，候吏拜行车。家世维城后，官资宰邑初。市饶黄犊卖，田蹑白云鉏。万里千山路，何因欲寄书。	无可	送李长吉之任东井	江候家官市田万何	五言律诗
雨后清凉境，因还欲不回。井甘桐有露，竹迸地多苔。幡映宫墙动，香从御苑来。青龙旧经疏，寥落有谁开。	无可	宿安国简公院	雨因井竹幡香青寥	五言律诗
积雨晴时近，西风叶满泉。相逢嵩岳客，共听楚城蝉。宿馆横秋岛，归帆张远田。别君还寂寞，不似剡中年。	无可	京中别崔固	积西相共宿归别不	五言律诗
陇城秋月满，太守待停歌。与鹤来松杪，开烟出海波。气笼星欲尽，光满露初多。若遣山僧说，高明不可过。	无可	中秋夜陇州徐常侍座中咏月	陇太与开气光若高	五言律诗
莫惜三更坐，难销万里情。同看一片月，俱在广州城。泪逐金波满，魂随夜鹊惊。支颐乡思断，无语到鸡鸣。	无可	中秋江驿示韦益	莫难同俱泪魂支无	五言律诗
海雨洗烟埃，月从空碧来。水光笼草树，练影挂楼台。皓耀迷鲸口，晶荧失蚌胎。宵分凭栏望，应合见蓬莱。	无可	中秋台看月	海月水练皓晶宵应	五言律诗
海月出白浪，湖光射高楼。朗吟无绿酒，贱价买清秋。气冷鱼龙寂，轮高星汉幽。他乡此夜客，对酌经多愁。	无可	中秋夜南楼寄友人	海湖朗贱气轮他对	五言律诗
尽日叹沉沦，孤高碣石人。诗名从盖代，谪宦竟终身。蜀集重编否，巴仪薄葬新。青门临旧卷，欲见永无因。	无可	吊从兄岛	尽孤诗谪蜀巴青欲	五言律诗
出斋步杉影，手自开禅扉。花满不污地，云多从触衣。思山石藓净，款客露葵肥。果得宗居士，论心到极微。	皎然	酬秦山人系题赠	出手花云思款果论	五言律诗
兹亭迹素浅，胜事并随公。法界飘香雨，禅窗洒竹风。浮烟披夕景，高鹤下秋空。冥寂四山久，宁期此会同。	皎然	奉酬袁使君高寺院新亭对雨	兹胜法禅浮高冥宁	五言律诗
州西柳家寺，禅舍隐人间。证性轻观水，栖心不买山。履声知客贵，云影悟身闲。彦会前贤事，方今可得攀。	皎然	奉酬颜使君真卿见过郭中寺	州禅证栖履云彦方	五言律诗
夜凉喜无讼，霁色摇闲情。暑退不因雨，陶家风自清。凝弦停片景，发咏静秋声。何事禅中隐，诗题忽记名。	皎然	酬乌程杨明府华雨后小亭对	夜霁暑陶凝发何诗	五言律诗
寻医初疾理，忽忆故山云。远访桑公子，还依柳使君。周旋承惠爱，佩服比兰薰。从事因高唱，秋风起处闻。	皎然	自苏州访医回酬卢士关判官	寻忽远还周佩从秋	五言律诗
何处好攀跻，新亭俯旧溪。坐中千里近，檐下四山低。小浦依林曲，回塘绕郭西。桃花春满地，归路莫相迷。	皎然	题沈道士新亭	何新坐檐小回桃归	五言律诗
世故多离散，东西不可嗟。小秦非本国，楚塞复移家。海岛无邻里，盐居少物华。山中吟夜月，相送在天涯。	皎然	送卢仲舒移家海陵	世东小楚海盐山相	五言律诗
万里汀洲上，东楼欲别难。春风潮水漫，正月柳条寒。旅逸逢渔浦，清高爱鸟冠。云山宁不起，今日向长安。	皎然	陪卢使君登楼送方巨之还京	万东春正旅清云今	五言律诗
退食高楼上，湖山向晚晴。桐花落万井，月影出重城。水竹凉风起，帘帏暑气清。萧萧独无事，因见莅人情。	皎然	同裴录事楼上望	退湖桐月水帘萧因	五言律诗
共君方异路，山伴与谁同。日冷行人少，时清古镇空。煖瓶和雪水，鸣锡带江风。撩乱终南色，遥应入梦中。	皎然	送秘上人游京	共山日时煖鸣撩遥	五言律诗
万里巴江外，三声月峡深。何年有此路，几客共沾襟。断壁分垂影，流泉入苦吟。凄凉离别后，闻此更伤心。	皎然	赋得啼猿送客	万三何几断流凄闻	五言律诗
夜月家家望，亭亭爱此楼。纤云溪上断，疏柳影中秋。渐映千峰出，遥分万派流。关山谁复见，应独起边愁。	皎然	南楼望月	夜亭纤疏渐遥关应	五言律诗
移家虽带郭，野径入桑麻。近种篱边菊，秋来未着花。扣门无犬吠，欲去问西家。报道山中去，归时每日斜。	皎然	寻陆鸿渐不遇	移野近秋扣欲报归	五言律诗
一坐西林寺，从来未下山。不因寻长者，无事到人间。宿雨愁为客，寒花笑未还。空怀旧山月，童子念经闲。	皎然	怀旧山	一从不无宿寒空童	五言律诗
双峰百战后，真界满尘埃。蔓草缘空壁，悲风起故台。野花寒更发，山月暝还来。何事池中水，东流独不回。	皎然	宿吴匡山破寺	双真蔓悲野山何东	五言律诗
爱杀柴桑隐，名溪近讼庭。扫沙开野步，摇舸出闲汀。宿简邀诗伴，余花在酒瓶。悠然南望意，自有岘山情。	皎然	九月十日	爱名扫摇宿余悠自	五言律诗
买得东山后，逢君小隐时。五湖游不厌，柏署迹如遗。市隐何妨道，禅栖不废诗。与君为此说，长破小乘疑。	皎然	酬崔侍御见赠	买逢五柏市禅与长	五言律诗
春意赏不足，承夕步东园。事表精虑远，月中华木繁。开襟寄清景，遐想属空门。安得𫄥芳屣，看君幽径萱。	皎然	荅豆卢居士春夜游东园见怀	春承事月开遐安看	五言律诗
桐江秋信早，忆在故山时。静夜风鸣磬，无人竹扫墀。猿来触净水，鸟下啄寒棃。可即关吾事，归心自有期。	皎然	早秋桐庐思归示道谚上人	桐忆静无猿鸟可归	五言律诗
山事繇来别，只应中老身。寒园扫绽栗，秋浪拾干薪。领鹤闲书竹，夸云笑向人。俗家相去远，野水作东邻。	皎然	劳劳山居寄呈吴处士	山只寒秋领夸俗野	五言律诗
宗流许身子，物表养高闲。空色清凉寺，秋声鼓吹山。看心水磬后，行道雨花间。七叶翻章句，时时启义关。	皎然	寄报德寺从上人	宗物空秋看行七时	五言律诗
湖上凉风早，双峰月色秋。遥知秣陵令，今夜在西楼。别叶萧萧下，含霜处处流。如何共清景，异县不同游。	皎然	山中月夜寄无锡长官	湖双遥今别含如异	五言律诗
相失值氛烟，才应掌上年。久离惊貌长，多难喜身全。比信尚书重，如威太守怜。满庭看玉树，更有一枝连。	皎然	奉贺颜使君真卿二十八郎隔	相才久多比如满更	五言律诗
峰心惠忍寺，嵊顶谢公山。何似南湖近，芳洲一亩间。意中云木秀，事外水堂闲。永日无人到，时看独鹤还。	皎然	题湖上兰若示清会上人	峰嵊何芳意事永时	五言律诗
真性在方丈，寂寥无四邻。秋天月色正，清夜道心真。大梦观前事，浮名悟此身。不知庭树意，荣落感何人。	皎然	秋宵书事寄吴凭处士	真寂秋清大浮不荣	五言律诗
独居何意足，山色在前门。身野长无事，心冥自不言。闲行数乱竹，静坐照清源。物外从知少，禅徒不耐烦。	皎然	题山壁示道维上人	独山身心闲静物禅	五言律诗
登岭望落日，眇然伤别魂。亭皋秋色遍，游子在荆门。世故东西客，山空断续猿。此心谁复见，寂寞偶芳荪。	皎然	晚秋登佛川南峰怀裴例	登眇亭游世山此寂	五言律诗
太湖东西路，吴主古山前。所思不可见，归鸿自翩翩。何山赏春茗，何处弄春泉。莫是沧浪子，悠悠一钓船。	皎然	访陆处士羽	太吴所归何何莫悠	五言律诗
我法从谁悟，心师是贯花。三尘观种子，一雨发萌芽。定起轮灯缺，宵分印月斜。了空如藏史，始肯会禅家。	皎然	酬李侍御萼题看心道场赋以	我心三一定宵了始	五言律诗
寺溪临使府，风景借仁祠。补衮周官贵，能名汉主思。卧云知独处，望月忆同时。忽枉缄中赠，琼瑶满手持。	皎然	酬姚补阙南仲云溪馆中戏题	寺风补能卧望忽琼	五言律诗
东林期隐吏，日月为虚盈。远望浮云隔，空怜定水清。逍遥方外侣，荏苒府中情。渐听寒鞞发，渊渊在郡城。	皎然	春夜期裴都曹济集心上人院	东日远空逍荏渐渊	五言律诗
宦游三楚外，家在五陵原。凉夜多归梦，秋风满故园。北书无远信，西候独伤魂。空念青门别，殷勤岐路言。	皎然	和裴少府怀京兄弟	宦家凉秋北西空殷	五言律诗
片月忽临池，双蛾忆画时。光浮空似粉，影散不成眉。孤枕应惊梦，寒林正入帷。情知两处望，莫怨独相思。	皎然	和阎士和望池月荅人	片双光影孤寒情莫	五言律诗
共是竹林贤，心从贝叶传。说经看月喻，开卷爱珠连。清净遥城外，萧疏古塔前。应随北山子，高顶枕云眠。	皎然	遥和尘外上人与陆澧夜集山	共心说开清萧应高	五言律诗
清溪路不遥，都尉每相招。落日休戎马，秋风罢射雕。术花生野径，柏实满寒条。永夜依山府，禅心共寂寥。	皎然	晚秋宿李军道所居	清都落秋术柏永禅	五言律诗
芳草潜州路，乘轺忆再旋。余花故林下，残月旧池边。峰色云端寺，潮声海上天。明朝富春渚，应见谢公船。	皎然	送陆判官归杭州	芳乘余残峰潮明应	五言律诗
府中自清远，六月高梧间。寥亮泛雅瑟，逍遥扣玄关。岭云与人静，庭鹤随公闲。动息谅兼遂，兹情即东山。	皎然	夏日奉陪陆使君长源公堂集	府六寥逍岭庭动兹	五言律诗
霁景满水国，我公望江城。碧山与黄花，烂熳多秋情。摇落见松柏，岁寒比忠贞。欢娱在鸿都，是日思朝英。	皎然	九日和于使君思上京亲故	霁我碧烂摇岁欢是	五言律诗
陶家无炎暑，自有林中峰。席上落山影，桐梢回水容。放怀凉风至，缓步清阴重。何事亲堆案，犹多高世踪。	皎然	夏日题桐庐杨明府纳凉山斋	陶自席桐放缓何犹	五言律诗
万国布什私，千年降祖师。雁门传法至，龙藏立言时。故实刊周典，新声播鲁诗。六铢那更拂，劫石尽无期。	皎然	奉同颜使君真卿开元寺经藏	万千雁龙故新六劫	五言律诗
影刹西方在，虚空翠色分。人天霁后见，猿鸟定中闻。真界隐青壁，春山凌白云。今朝石门会，千古仰斯文。	皎然	奉同卢使君幼平游精舍寺	影虚人猿真春今千	五言律诗
山中常见月，不及共游时。水上恐将缺，林端爱落迟。乌惊宪府客，人咏鲍家诗。永夜南桥望，裴回若有期。	皎然	奉同颜使君真卿袁侍御骆驼	山不水林乌人永裴	五言律诗
春日绣衣轻，春台别有情。春烟间草色，春鸟隔花声。春树乱无次，春山遥得名。春风正飘荡，春瓮莫须倾。	皎然	和邢端公登台春望句句有春	春春春春春春春春	五言律诗
日月人间短，何时此得仙。古山春已尽，遗渚事空传。不见腾云驾，徒临洗药泉。如今成逝水，翻使恨流年。	皎然	经仙人渚即沈山下古人沈义	日何古遗不徒如翻	五言律诗
性野趣无端，春晴路又干。逢泉破石弄，放鹤向云看。好僻谁相似，从狂我自安。芳洲亦有意，步上白沙滩。	皎然	独游二首一	性春逢放好从芳步	五言律诗
临水兴不尽，虚舟可同嬉。还云与归鸟，若共山僧期。世事吾不预，此心谁得知。西峰有禅老，应见独游时。	皎然	独游二首二	临虚还若世此西应	五言律诗
溪色思泛月，沿洄欲未归。残灯逢水店，疏磬忆山扉。夜浦鱼惊少，空林鹊绕稀。可中才望见，撩乱捣寒衣。	皎然	游溪待月	溪沿残疏夜空可撩	五言律诗
道情何所居，素舸漫流间。真性怜高鹤，无名羡野山。经寒丛竹秀，入静片云闲。泛泛谁为侣，唯应共月还。	皎然	西溪独泛	道素真无经入泛唯	五言律诗
雨信清残暑，萧条古县西。早凉生浦溆，秋意满高低。前事虽堆案，闲情得溯溪。何言战未胜，空寂用还齐。	皎然	早秋陪韩明府泛阮元公溪	雨萧早秋前闲何空	五言律诗
重阳荆楚尚，高会此难陪。偶见登龙客，同游戏马台。风文向水叠，云态拥歌回。持菊烦相问，扪襟愧不才。	皎然	九日陪颜使君真卿登水楼	重高偶同风云持扪	五言律诗
五湖生夜月，千里满寒流。旷望烟霞尽，凄凉天地秋。相思路渺渺，独梦水悠悠。何处空江上，裴回送客舟。	皎然	与卢孟明别后宿南湖对月	五千旷凄相独何裴	五言律诗
长亭宾驭散，岐路起悲风。千里勤王事，驱车明月中。寒生洞庭水，夜度塞门鸿。处处堪伤别，归来山又空。	皎然	自义亭驿送李长史纵夜泊临	长岐千驱寒夜处归	五言律诗
世学高南郡，身封盛鲁邦。九流宗韵海，七字揖文江。借赏云归堞，留欢月在窗。不知名教乐，千载与谁双。	皎然	奉和颜使君真卿修韵海毕州	世身九七借留不千	五言律诗
南朝分古郡，山水似湘东。堤月吴风在，湔裾楚客同。桂寒初结斾，苹小欲成丛。时晦佳游促，高歌听未终。	皎然	晦日陪颜使君白苹洲集	南山堤湔桂苹时高	五言律诗
亚岁崇佳宴，华轩照渌波。渚芳迎气早，山翠向晴多。推往知时训，书祥辨政和。从公惜日短，留赏夜如何。	皎然	冬至日陪裴端公使君清水堂	亚华渚山推书从留	五言律诗
暑气当宵尽，裴回坐月前。静依山堞近，凉入水扉偏。久是栖林客，初逢佐幕贤。爱君高野意，烹茗钓沦涟。	皎然	陪卢判官水堂夜宴	暑裴静凉久初爱烹	五言律诗
隔暑苹洲近，迎凉欲泛舟。荣从宪府至，喜会夕郎游。气夺沧浪色，风欺汗漫流。谁言三伏夜，独此月前秋。	皎然	新秋同卢侍御薛员外白苹洲	隔迎荣喜气风谁独	五言律诗
前林夏雨歇，为我生凉风。一室烦暑外，众山清景中。忘归亲野水，适性许云鸿。萧散都曹吏，还将静者同。	皎然	夏日集裴录事北亭避暑	前为一众忘适萧还	五言律诗
何意廉从事，还来会默仙。寒空惊雪遍，春意入歌偏。瑶草三花发，琼林七叶连。飘飖过柳寺，应满译经前。	皎然	与王录事会张征君姊妹炼师	何还寒春瑶琼飘应	五言律诗
迟贤心置阁，高意此郊居。古径行春早，新窗见月初。放歌还倚瑟，讲道亦观书。为我留禅位，来逢此会疏。	皎然	和李侍御萼岁初夜集处士书	迟高古新放讲为来	五言律诗
山侣相逢少，清晨会水亭。雪晴松叶翠，烟暖药苗青。静对沧洲鹤，闲看古寺经。应怜叩关子，了义共心冥。	皎然	汤评事衡水亭会觉禅师	山清雪烟静闲应了	五言律诗
洞庭孤月在，秋色望无边。零露积衰草，寒螀鸣古田。茫茫区中想，寂寂尘外缘。从此悟浮世，胡为伤暮年。	皎然	与朝阳山人张朝夜集湖亭赋	洞秋零寒茫寂从胡	五言律诗
晦夜不生月，琴轩犹为开。墙东隐者在，淇上逸僧来。茗爱传花饮，诗看卷素裁。风流高此会，晓景屡裴回。	皎然	晦夜李侍御萼宅集招潘述汤	晦琴墙淇茗诗风晓	五言律诗
厌向人间住，逢山欲懒归。片云闲似我，日日在禅扉。地静松阴遍，门空鸟语稀。夜凉疏磬尽，师友自相依。	皎然	寄昱上人上方居	厌逢片日地门夜师	五言律诗
为依炉峰住，境胜增道情。凉日暑不变，空门风自清。坐援香实近，转爱绿芜生。宗炳青霞士，如何知我名。	皎然	夏日与綦毋居士昱上人纳凉	为境凉空坐转宗如	五言律诗
不因居佛里，无事得相逢。名重朝端望，身高俗外踪。机闲看净水，境寂听疏钟。宣室恩长在，知君志未从。	皎然	建元寺集皇甫侍御书阁	不无名身机境宣知	五言律诗
近依城北住，幽远少人知。积雪行深巷，闲云绕古篱。竹花冬更发，橙实晚仍垂。还共岩中鹤，今朝下渌池。	皎然	郭北寻徐主簿别业	近幽积闲竹橙还今	五言律诗
陈世凋亡后，仁祠识旧山。帝乡乔木在，空见白云还。双塔寒林外，三陵暮雨间。此中难战胜，君独启禅关。	皎然	题报德寺清幽上人西峰	陈仁帝空双三此君	五言律诗
客斋开别住，坐占绿江𣸣。流水非外物，闲云长属君。浮荣未可累，旷达若为群。风起高梧下，清弦日日闻。	皎然	题郑谷江畔桐斋	客坐流闲浮旷风清	五言律诗
郡理日闲旷，洗心宿香峰。双林秋见月，万壑静闻钟。珮玉行山翠，交麾动水容。如何股肱守，尘外得相从。	皎然	和阎士和李蕙冬夜重集	郡洗双万珮交如尘	五言律诗
为重南台客，朝朝会鲁儒。暄风众木变，清景片云无。峰翠飘檐下，溪光照座隅。不将簪艾隔，知与道情俱。	皎然	春日陪颜使君真卿皇甫曾西	为朝暄清峰溪不知	五言律诗
古寺章陵下，潜公住几年。安心生软草，灌顶引春泉。寂寂传灯地，寥寥禁火天。世间多暗室，白日为谁悬。	皎然	寒食日同陆处士行报德寺宿	古潜安灌寂寥世白	五言律诗
不下南昌县，书斋每日闲。野花当砌落，溪鸟遂人还。有兴常临水，无时不见山。千峰数可尽，不出小窗间。	皎然	题沈少府书斋	不书野溪有无千不	五言律诗
南国宴佳宾，交情老倍亲。月惭红泪烛，花笑白头人。宝瑟絚余怨，琼枝不让春。更闻歌子夜，桃李艳妆新。	皎然	春夜与诸公同宴呈陆郎中	南交月花宝琼更桃	五言律诗
江上重云起，何曾裛□尘。不能成落帽，翻欲更摧巾。素发闲依枕，黄花暗待人。且应携下价，芒屦就诸邻。	皎然	九日阻雨简高侍御	江何不翻素黄且芒	五言律诗
故人念宿昔，欲别增远情。入座炎气屏，为君秋景清。繇来空山客，不怨离弦声。唯有暮蝉起，相思碧云生。	皎然	新秋送卢判官	故欲入为繇不唯相	五言律诗
如何有归思，爱别欲忘难。白鹭沙洲晚，青龙水寺寒。蕉花铺净地，桂子落空坛。持此心为境，应堪月夜看。	皎然	送关小师还金陵	如爱白青蕉桂持应	五言律诗
汉家招秀士，岘上送君行。万里见秋色，两河伤远情。王师出西镐，虏寇避东平。天府登名后，回看楚水清。	皎然	岘山送裴秀才赴举	汉岘万两王虏天回	五言律诗
证心何有梦，示说梦归频。文字赍秦本，诗骚学楚人。兰开衣上色，柳向手中春。别后须相见，浮云是我身。	皎然	酬别襄阳诗僧少微	证示文诗兰柳别浮	五言律诗
西陵古江口，远见东扬州。渌水不同泛，春山应独游。寻僧白岩寺，望月谢家楼。宿昔心期在，人寰非久留。	皎然	送契上人游扬州	西远渌春寻望宿人	五言律诗
八使慎求能，东人独荐君。身犹千里限，名已九霄闻。远路翻喜别，离言暂惜分。凤门多士会，拥佩入卿云。	皎然	送德清卫明府赴选	八东身名远离凤拥	五言律诗
离袂翠华满，晨羞欲早行。春风生楚树，晓角发隋城。野霭湿衣彩，江鸿增客情。征途不用戒，坐见白波清。	皎然	送郑孝廉淮西觐省	离晨春晓野江征坐	五言律诗
越客不成歌，春风起渌波。岭重寒不到，海近瘴偏多。野戍桄榔发，人家翡翠过。翻疑此中好，君问定如何。	皎然	送沈秀才之闽中	越春岭海野人翻君	五言律诗
佳游限衰疾，一笑向西风。思见青门外，曾临素浐东。峰明云际寺，日出露寒宫。行道禅长在，香尘不染空。	皎然	送清会上人游京	佳一思曾峰日行香	五言律诗
辞宫因世难，家族盛南朝。名重郊居赋，才高独酌谣。浪花飘一叶，峰色向三条。高逸虽成性，弓旌肯忘招。	皎然	送沈居士还太原	辞家名才浪峰高弓	五言律诗
汉日中郎妙，周王太史才。云书捧日去，鹤版下天来。草见吴洲发，花思御苑开。羊公惜风景，欲别几迟回。	皎然	同颜使君真卿岘山送李法曹	汉周云鹤草花羊欲	五言律诗
两河兵已偃，处处见归舟。日夜故人散，江皋芳树秋。楚云伤远思，秦月忆佳游。名动春官籍，翩翩才少俦。	皎然	兵后送姚太祝赴选	两处日江楚秦名翩	五言律诗
旧游经丧乱，道在复何人。寒草心易折，闲云性常真。交情别后见，诗句比来新。向我桃州住，惜君东岭春。	皎然	兵后送薛居士移家安吉	旧道寒闲交诗向惜	五言律诗
年少足诗情，西江楚月清。书囊山翠湿，琴匣雪花轻。久别经离乱，新正忆弟兄。赠君题乐府，为是豫章行。	皎然	送鄥傪之洪州觐兄弟	年西书琴久新赠为	五言律诗
羽檄飞未息，离情远近同。感君繇泛瑟，关我是征鸿。眇默归人尽，疏芜夜渡空。还期当岁晚，独在路行中。	皎然	送乾封李成	羽离感关眇疏还独	五言律诗
陵寝成香阜，禅枝出白杨。剑池留故事，月树即他方。应世缘须别，栖心趣不忘。还将陆居士，晨发泛归航。	皎然	同李司直题武丘寺兼留诸公	陵禅剑月应栖还晨	五言律诗
春风洞庭路，摇荡暮天多。衰疾见芳草，别离伤远波。诗名推首荐，赋甲拟前科。数日闻天府，山衣制芰荷。	皎然	太湖馆送殷秀才赴举	春摇衰别诗赋数山	五言律诗
渐看华顶出，幽赏意随生。十里行松色，千重过水声。海容云正尽，山色雨初晴。事事将心证，知君道可成。	皎然	送重钧上人游天台	渐幽十千海山事知	五言律诗
轻舸趣不已，东风吹绿苹。欲看梅市雪，知赏柳家春。别意倾吴醑，芳声动越人。山阴三月会，内史得嘉宾。	皎然	早春送颜主簿游越东兼谒元	轻东欲知别芳山内	五言律诗
谁知赏嘉节，别异忽相和。暮色汀洲遍，春情杨柳多。高城恋旌斾，极浦宿风波。惆怅支山月，今宵不再过。	皎然	同颜使君清明日游因送萧主	谁别暮春高极惆今	五言律诗
一与钟山别，山中得信稀。经年求法后，及夏问安归。野实充甘膳，池花当彩衣。慈亲莫返拜，外礼欲无为。	皎然	送道琚上人还金陵	一山经及野池慈外	五言律诗
辞山偶世清，挟策忽西行。帆过随江疾，衣沾楚雪轻。尚文须献赋，重道莫论兵。东观今多事，应高白马生。	皎然	送裴邕之上京	辞挟帆衣尚重东应	五言律诗
江寺名天竺，多居蹑远踪。春帆依柳浦，轻履上莲峰。禅子兼三隐，空书共一封。因君达山信，应向白云逢。	皎然	送珍上人还天竺兼寄广通上	江多春轻禅空因应	五言律诗
名在诸生右，家经见素风。春田休学稼，秋赋出儒宫。别路残云湿，离情晚桂丛。明年石渠署，应继叔孙通。	皎然	送张孝廉赴举	名家春秋别离明应	五言律诗
萧萧鸣夜角，驱马背城濠。雨后寒流急，秋来朔吹高。三山期望海，八月欲观涛。几日西陵路，应逢谢法曹。	皎然	送刘司法之越	萧驱雨秋三八几应	五言律诗
乱峰江上色，羡尔及秋行。释氏推真子，郗家许贵甥。氎花新雨净，帆叶好风轻。千里依元舅，回潮亦有情。	皎然	送简栖上人之建州觐使君舅	乱羡释郗氎帆千回	五言律诗
行应会府春，欲劝及芳辰。北极天文正，东风汉律新。少年逢圣代，欢笑别情亲。况是勋庸后，恩荣袭尔身。	皎然	今上初登极岁送皇甫孝廉赴	行欲北东少欢况恩	五言律诗
久爱吴兴客，来依道德藩。旋师闻杕杜，归路忆轘辕。旧佩苍玉在，新歌白芷繁。今朝天地静，北望重飞翻。	皎然	同杨使君白苹洲送陆侍御士	久来旋归旧新今北	五言律诗
继世风流在，传心向一灯。望云裁衲惯，玩雪步花能。交战情忘久，销魂别未曾。明朝阮家集，知有竹林僧。	皎然	雪夜送海上人常州觐叔父上	继传望玩交销明知	五言律诗
灊人思尔法，楚信有回船。估客亲宵语，闲鸥偶昼禅。经声含石潋，麈尾拂江烟。常说归山意，诛茅庐霍前。	皎然	送常清上人还舒州	灊楚估闲经麈常诛	五言律诗
楚思入诗清，晨登岘山情。秋天水西寺，古木宛陵城。琴匣应将往，书车亦共行。吾知江太守，一顾重君名。	皎然	岘山送崔子向之宣州谒裴使	楚晨秋古琴书吾一	五言律诗
春日异秋风，何为怨别同。潮回芳渚没，花落昼山空。旅候闻嘶马，残阳望断鸿。应思右内史，相见直城中。	皎然	送严明府入关谒黎京兆	春何潮花旅残应相	五言律诗
山情与诗思，烂熳欲何从。夜舸谁相逐，空江月自逢。春期越草秀，晴忆剡云浓。便拟将轻锡，携居入乱峰。	皎然	送丘秀才游越	山烂夜空春晴便携	五言律诗
妖烽昨日静，故里近嵩丘。楚月摇归梦，江枫见早秋。乡心无远道，北信减离忧。禅子还无事，辞君买沃州。	皎然	送杨校书还济源	妖故楚江乡北禅辞	五言律诗
秋风吹别袂，客思在长安。若得临觞醉，何须减瑟弹。秉心凌竹柏，仗信越波澜。春会文昌府，思君每北看。	皎然	送杨遂初赴选	秋客若何秉仗春思	五言律诗
久游春草尽，还寄北船归。沙鸟窥中食，江云入净衣。秦原山色近，楚寺磬声微。见说翻经馆，多闻似者稀。	皎然	送赟上人还京	久还沙江秦楚见多	五言律诗
香炉七岭秀，秋色九江清。自古多禅隐，吾常爱此行。寻师经鄂渚，受请到青城。离别人间事，何关道者情。	皎然	送广通上人游江西	香秋自吾寻受离何	五言律诗
君章才五色，知尔得家风。故里旋归驾，寿春思奉戎。天寒长蛇伏，飙烈文虎雄。定颂张征虏，桓桓戡难功。	皎然	送罗判官还寿州幕	君知故寿天飙定桓	五言律诗
山开江色上，孤赏去应迟。绿水迎吴榜，秋风入楚词。猿清独宿处，木落远行时。见说东阳守，登楼为尔期。	皎然	送李秀才赴婺州招	山孤绿秋猿木见登	五言律诗
六月鹏尽化，鸿飞独冥冥。秋烽家不定，险路客频经。牛渚何时到，渔船几处停。遥知咏史夜，谢守月中听。	皎然	送薛逢之宣州谒废使	六鸿秋险牛渔遥谢	五言律诗
道贤齐二阮，俱向竹林归。古偈穿花线，春装卷叶衣。僧墟回水寺，佛陇启山扉。爱别吾何有，人心强有违。	皎然	送德守二叔侄上人还国清寺	道俱古春僧佛爱人	五言律诗
身为郢令客，心许楚山云。文墨应经世，林泉漫诱君。欲随樵子去，惜与道流分。肯谢申公辈，治诗事汉文。	皎然	同明府章送沈秀才还石门山	身心文林欲惜肯治	五言律诗
江南梅雨天，别思极春前。长路飞鸣鹤，离帆聚散烟。清晨趋九陌，秋色望三边。见说王都尹，山阳辟一贤。	皎然	送吉判官还京赴崔尹幕	江别长离清秋见山	五言律诗
商洛近京师，才难赴幕时。离歌纷白纻，候骑拥青丝。会喜疲人息，应逢猾虏衰。看君策高足，自此烟霄期。	皎然	送裴判官赴商幕	商才离候会应看自	五言律诗
独思贤王府，遂作豫章行。雄镇庐霍秀，高秋江汉清。见闻惊苦节，艰故伤远情。西邸延嘉士，遗才得正平。	皎然	送李喻之处士洪州谒曹王	独遂雄高见艰西遗	五言律诗
田园临汉水，离乱寄随关。今日烟尘尽，东西又未还。长亭百越外，孤棹五湖间。何处游芳草，云门千万山。	皎然	送唐赞善游越	田离今东长孤何云	五言律诗
晨装行堕叶，万里望桑干。旧说泾关险，犹闻易水寒。黄云战后积，白草暮来看。近得君苗信，时教旅思宽。	皎然	送韦秀才	晨万旧犹黄白近时	五言律诗
诸侯惧削地，选士皆不羁。休隐脱荷芰，将鸣矜羽仪。甲科争玉片，诗句拟花枝。君实三楚秀，承家有清规。	皎然	送陈秀才赴举	诸选休将甲诗君承	五言律诗
身将刘令隐，经共谢公翻。有此宗师在，应知我法存。问心常寂乐，为别岂伤魂。独访华泉去，秋风入雁门。	皎然	乌程李明府水堂同卢使君幼	身经有应问为独秋	五言律诗
风吹残柳丝，孤客欲归时。掩抑楚弦绝，离披湘叶衰。前军犹转战，故国杳难期。北望雁门雪，空吟平子诗。	皎然	送李季良北归	风孤掩离前故北空	五言律诗
欢言欲忘别，风信忽相惊。柳浦归人思，兰陵春草生。撷芳心未及，视枕恋常盈。此去非长路，还如千里情。	皎然	送淳于秀才兰陵觐省	欢风柳兰撷视此还	五言律诗
不肯资章甫，胜衣被木兰。今随秣陵信，欲及蔡州坛。野寺钟声远，春山戒足寒。归来次第学，应见后心难。	皎然	送至洪沙弥赴上元受戒	不胜今欲野春归应	五言律诗
重阳千骑出，送客为踟蹰。旷野多摇落，寒山满路隅。晴空悬茜斾，秋色起菱湖。几日登司会，扬才盛五都。	皎然	九日同卢使君幼平吴兴郊外	重送旷寒晴秋几扬	五言律诗
江皋北风至，归客独伤魂。楚水逢乡雁，平陵忆故园。征骖嘶别馆，落日隐寒原。应及秦川望，春华满国门。	皎然	送卢孟明还上都	江归楚平征落应春	五言律诗
岂谓江南别，心如塞上行。苦云摇阵色，乱木搅秋声。周谷雨未散，汉河流尚横。春司迟尔策，方用静妖兵。	皎然	送李少宾赴举	岂心苦乱周汉春方	五言律诗
不知持斧客，吟会是何情。丹陛恩犹在，沧洲赏暂行。江桡随月泛，山策逐雪行。佳句传零雨，诗流许盛名。	皎然	送孙侍御游越	不吟丹沧江山佳诗	五言律诗
西候风信起，三湘孤客心。天寒汉水广，乡远楚云深。服彩将侍膳，撷芳思满襟。归人忘艰阻，别恨独何任。	皎然	送颜处士还长沙觐省	西三天乡服撷归别	五言律诗
欲广分何教，心将江汉期。云招望寺处，月待溯杯时。真侣谁伤别，降猿汝自悲。多应过庐阜，幽赏却来迟。	皎然	送还本上人游江西	欲心云月真降多幽	五言律诗
国赋推能吏，今朝发贡湖。伫瞻双阙凤，思见柏台乌。树向秦关远，江分楚驿孤。荣君有兄弟，相继骋长途。	皎然	送路少府使京兼觐侍御兄	国今伫思树江荣相	五言律诗
落日独归客，空山匹马嘶。萧条古关外，岐路更东西。大泽云寂寂，长亭雨凄凄。君还到湘水，寒夜满猿啼。	皎然	于武原从送卢士举	落空萧岐大长君寒	五言律诗
驿吏满江城，深仁见此情。士林推玉振，公府荐冰清。为政移风久，承恩就日行。仲容纶綍贵，南巷有光荣。	皎然	送乌程李明府得陟状赴京	驿深士公为承仲南	五言律诗
一身赍万卷，编室寄烟萝。砚滴穿池小，书衣种楮多。吟诗山响荅，泛瑟竹声和。鹤板求儒术，深居意若何。	皎然	送裴秀才往会稽山读书	一编砚书吟泛鹤深	五言律诗
金虎城池在，铜龙剑珮新。重看前浦柳，犹忆旧洲苹。远思秦云暮，归心腊月春。青园昔游处，惆怅别离人。	皎然	送崔詹事论之上都	金铜重犹远归青惆	五言律诗
萧萧北风起，孤棹下江𣸣。暮客去来尽，春流南北分。萋萋御亭草，渺渺芜城云。相送目千里，空山独望君。	皎然	京口送卢孟明还扬州	萧孤暮春萋渺相空	五言律诗
童年随法侣，家世本儒流。章句三生学，清凉万里游。云归龙沼暗，木落雁门秋。长老应相问，传予向祖州。	皎然	送沙弥大智游五台	童家章清云木长传	五言律诗
云泉谁不赏，独见尔情高。投石轻龙窟，临流笑鹭涛。折荷为片席，洒水净方袍。剡路逢禅侣，多应问我曹。	皎然	送禀上人游越	云独投临折洒剡多	五言律诗
楚水清风生，扬舲泛月行。荻洲寒露彩，雷岸曙潮声。东道思才子，西人望客卿。从来金谷集，相继有诗名。	皎然	送潘秀才之舒州	楚扬荻雷东西从相	五言律诗
千里访灵奇，山资亦相随。叶舟过鹤市，花漏宿龙池。峰顶应闲散，人间足别离。白云将世事，吾见尔心知。	皎然	送王山人游庐山	千山叶花峰人白吾	五言律诗
楚僧推后辈，唐本学新经。外国传香氎，何人施竹瓶。秋风别李寺，春日向柯亭。大阮今为郡，看君眼最青。	皎然	送道契上人之越觐大夫叔	楚唐外何秋春大看	五言律诗
白版年犹小，黄花褐已通。若为诗思逸，早欲似休公。迈俗多真气，传家有素风。应须学心地，宗旨在关东。	皎然	送沙弥长文游京	白黄若早迈传应宗	五言律诗
超然独游趣，无限别山情。予病不同赏，云闲应共行。斋容秋水照，香氎早风轻。曾被陈王识，遥知江上迎。	皎然	秋日送择高上人往江西谒曹	超无予云斋香曾遥	五言律诗
北期何意促，蕙草夜来繁。清月思淮水，春风望国门。此时休旋逸，万里忽飞翻。若忆山阴会，孤琴为我援。	皎然	送吴冯游京	北蕙清春此万若孤	五言律诗
上方精舍远，共宿白云端。寂寞千峰夜，萧条万木寒。山光霜下见，松色月中看。却与西林别，归心即欲阑。	皎然	宿支硎寺上房	上共寂萧山松却归	五言律诗
候骑出纷纷，元戎霍冠军。汉鞞秋聒地，羌火昼烧云。万里戈城合，三边羽檄分。乌孙驱未尽，肯顾辽阳勋。	皎然	从军行五首一	候元汉羌万三乌肯	五言律诗
韩斾拂丹霄，汉军新破辽。红尘驱卤簿，白羽拥嫖姚。战苦军犹乐，功高将不骄。至今丁零塞，朔吹空萧萧。	皎然	从军行五首二	韩汉红白战功至朔	五言律诗
百万逐呼韩，频年不解鞍。兵屯绝漠暗，马饮浊河干。破虏功未录，劳师力已殚。须防肘腋下，飞祸出无端。	僧皎然	相和歌辞从军行三	百频兵马破劳须飞	五言律诗
飞将下天来，奇谋阃外裁。水心龙剑动，地肺雁山开。望气燕师锐，当锋虏阵摧。从今射雕骑，不敢过云堆。	僧皎然	相和歌辞从军行四	飞奇水地望当从不	五言律诗
黄纸君王诏，青泥校尉书。誓师张虎落，选将擐犀渠。雾暗津蒲失，天寒塞柳疏。横行十万骑，欲扫虏尘余。	皎然	从军行五首五	黄青誓选雾天横欲	五言律诗
陇头水欲绝，陇水不堪闻。碎影摇枪垒，寒声咽幔军。素从盐海积，绿带柳城分。日落天边望，逶迤入寒云。	皎然	陇头水二首一	陇陇碎寒素绿日逶	五言律诗
秦陇逼氐羌，征人去未央。如何幽咽水，并欲断君肠。西注悲穷漠，东分忆故乡。旅魂声搅乱，无梦到咸阳。	皎然	陇头水二首二	秦征如并西东旅无	五言律诗
黄绮皆皓发，秦时隐商山。嘉谋匡帝道，高步游天关。不爱珪组绁，却思林壑还。放歌长松下，日与孤云闲。	皎然	览史	黄秦嘉高不却放日	五言律诗
江蓠生古砌，花每落禅床。嘉客未采掇，空门自馨香。名因诗目见，色对道心忘。不遇陆内史，谁知殊众芳。	皎然	奉酬陆使君见过各赋院中一	江花嘉空名色不谁	五言律诗
世业西山墅，移家长我身。萧疏遗树老，寂寞废田春。车巷伤前辙，篱沟忆旧邻。何堪再过日，更送北归人。	皎然	赋得谢墅送王长史	世移萧寂车篱何更	五言律诗
远山湖上小，青翠望依稀。才向窗中列，还从林表微。色浓春草在，峰起夏云归。不是蓬莱岛，如何人去稀。	皎然	夏日同崔使君论登城楼赋得	远青才还色峰不如	五言律诗
邹子谭天岁，黄童对日年。求真初作传，炼魄已成仙。鹤驾迎缑岭，星桥下蜀川。逢君竹林客，相对弄清弦。	皎然	咏数探得七	邹黄求炼鹤星逢相	五言律诗
落日车遥遥，客心在归路。细草暗回塘，春泉萦古渡。遗踪叹芜没，远道悲去住。寂寞荻花空，行人别无数。	皎然	奉同颜使君真卿送李侍御萼	落客细春遗远寂行	五言律诗
曾看颜氏传，多记晋时仙。却忆桐君老，俱还桂父年。青春留鬓发，白日向云烟。远别赍遗简，囊中有几篇。	皎然	赋颜氏古今一事得晋仙传送	曾多却俱青白远囊	五言律诗
架石通霞壁，悬崖散碧沙。天晴虹影渡，风细练文斜。举陟幽期阻，沿洄客意赊。河梁非此路，别恨亦无涯。	皎然	赋得石梁泉送崔逵	架悬天风举沿河别	五言律诗
闲堦夜雨滴，偏入别情中。断续清猿应，淋漓候馆空。气令烦虑散，时与早秋同。归客龙山道，东来杂好风。	皎然	赋得夜雨滴空堦送陆羽归龙	闲偏断淋气时归东	五言律诗
灯心生众草，因有始知芳。彩妓窗偏丽，金桃动更香。花惊春未尽，焰喜夜初长。别后空离室，何人借末光。	皎然	赋得灯心送李侍御萼	灯因彩金花焰别何	五言律诗
缥竹湘南美，吾师尚毁形。仍留负霜节，不变在林青。每入杨枝手，因谈贝叶经。谁期沃州讲，持此别东亭。	皎然	赋得竹如意送详师赴讲	缥吾仍不每因谁持	五言律诗
法子出西秦，名齐漆道人。才敷药草义，便见雪山春。护讲龙来远，闻经鹤下频。应机如一雨，谁不涤心尘。	皎然	听素法师讲法华经	法名才便护闻应谁	五言律诗
写得长松意，千寻数尺中。翠阴疑背日，寒色欲生风。真树孤标在，高人立操同。一枝遥可折，吾欲问生公。	皎然	咏敭上人座右画松	写千翠寒真高一吾	五言律诗
片雨拂檐楹，烦襟四坐清。霏微过麦陇，萧散傍莎城。静爱和花落，幽闻入竹声。朝观趣无限，高咏寄深情。	皎然	夏日登观农楼和崔使君	片烦霏萧静幽朝高	五言律诗
瀑布小更奇，潺湲二三尺。细脉穿乱沙，丛声咽危石。初因智者赏，果会幽人迹。不向定中闻，那知我心寂。	皎然	咏小瀑布	瀑潺细丛初果不那	五言律诗
寂寂旧桑田，谁家女得仙。应无鸡犬在，空有子孙传。古木花犹发，荒台路未迁。暮来云一片，疑是欲归年。	皎然	仙女台	寂谁应空古荒暮疑	五言律诗
春信在河源，春风荡妾魂。春歌杂𫛸鴂，春梦绕轘辕。春絮愁偏满，春丝闷更繁。春期不可定，春曲懒新翻。	皎然	拟长安春词	春春春春春春春春	五言律诗
忆君南适越，不作买山期。昨得耶溪信，翻为逝水悲。神交如可见，生尽杳难思。白日东林下，空怀步影时。	皎然	哭觉上人	忆不昨翻神生白空	五言律诗
武原离乱后，真界积尘埃。残月生秋水，悲风起故台。居人今已尽，栖鸽暝还来。不到无生理，应堪赋七哀。	皎然	题余不溪废寺	武真残悲居栖不应	五言律诗
惨惨寒城望，将军下世时。高墉暮草遍，大树野风悲。壁垒今惟在，勋庸近可思。苍然古溪上，川逝共凄其。	皎然	同李洗马入余不溪经辛将军	惨将高大壁勋苍川	五言律诗
箬溪朝雨散，云色似天台。应是东风便，吹从海上来。灵山游汗漫，仙石过莓苔。误到人间世，经年不早回。	皎然	忆天台	箬云应吹灵仙误经	五言律诗
万里称逆化，愚蠢性亦全。紫绂拖身上，妖姬安膝前。见他拘坐寂，故我是眠禅。吾知至人心，杳若青冥天。	皎然	万回寺	万愚紫妖见故吾杳	五言律诗
万法出无门，纷纷使智昏。徒称谁氏子，独立天地元。实际且何有，物先安可存。须知不动念，照山万重源。	皎然	禅诗	万纷徒独实物须照	五言律诗
本师不得已，强为我着书。知尽百虑遣，名存万象拘。如何工言子，终日论虚无。伊人独冥冥，时人以为愚。	皎然	哀教	本强知名如终伊时	五言律诗
春生若邪水，雨后漫流通。芳草行无尽，清源去不穷。野烟迷极浦，斜日起微风。数处乘流望，依稀似剡中。	皎然	若邪春兴	春雨芳清野斜数依	五言律诗
野寺出人境，舍舟登远峰。林开明见月，万壑静闻钟。拥烛明山翠，交麾动水容。如何股肱守，尘外得相逢。	皎然	陪卢中丞闲游山寺	野舍林万拥交如尘	五言律诗
削去僧家事，南池便隐居。为怜松子寿，还卜道家书。药院常无客，茶樽独对余。有时招逸史，来饭野中蔬。	皎然	湖南草堂读书招李少府	削南为还药茶有来	五言律诗
真心不废别，试看越溪清。知汝机忘尽，春山自有情。月思华顶宿，云爱石门行。海近应须泛，无令鸥鹭惊。	皎然	送旻上人游天台	真试知春月云海无	五言律诗
珍木生奇亩，低枝拂梵宫。因开四界分，本自百花中。当夏阴涵绿，临秋色变红。君看药草喻，何减太阳功。	广宣	寺中柿树一蒂四颗咏应制	珍低因本当临君何	五言律诗
秋蓂开六叶，元圣诞千年。绕殿祥风起，当空瑞日悬。道光中国主，人识大罗仙。敢赞无疆寿，香花上法筵。	广宣	早秋降诞日献寿二首应制	秋元绕当道人敢香	五言律诗
万方瞻圣日，九土仰清光。磬地山河壮，弥天福寿长。瑞烟薰法界，真偈启仁王。看献千秋乐，千秋乐未央。	广宣	早秋降诞日献寿二首应制	万九磬弥瑞真看千	五言律诗
天界宜春赏，禅门不掩关。宸游双阙外，僧引百花间。车马喧长路，烟云净远山。观空复观俗，皇鉴此中闲。	广宣	驾幸天长寺应制	天禅宸僧车烟观皇	五言律诗
可讶东篱菊，能知节候芳。细枝青玉润，繁蘂碎金香。爽气浮朝露，浓姿带夜霜。泛杯传寿酒，应共乐时康。	广宣	九月菊花咏应制	可能细繁爽浓泛应	五言律诗
一自游他国，相逢少故人。纵然为客乐，争似在家贫。畜恨霜侵鬓，搜诗病入神。若非怜片善，谁肯问风尘。	善生	旅中荅喻军事问客情	一相纵争畜搜若谁	五言律诗
高眠岩野间，至艺敌应难。诗苦无多首，药灵惟一丸。引泉鱼落釜，攀果露沾冠。已得嵇康趣，逢迎事每阑。	善生	赠卢逸人	高至诗药引攀已逢	五言律诗
飘然无定迹，迥与律乘违。入郭随缘住，思山破夏归。盂擎数家饭，衲乞几人衣。洞了曹溪旨，宁输俗者机。	善生	送玉禅师	飘迥入思盂衲洞宁	五言律诗
结束衣囊了，炎州定去游。草堂方惜别，山雨为相留。又得一宵话，免生千里愁。莫辞重卜日，后会必经秋。	善生	送智光之南值雨	结炎草山又免莫后	五言律诗
西北黄云暮，声声画角愁。阴山一夜雨，白草四郊秋。乱雁鸣寒渡，飞沙入废楼。何时番色尽，此地见芳洲。	栖白	边思	西声阴白乱飞何此	五言律诗
寻常三五夜，不是不婵娟。及至中秋满，还胜别夜圆。清光凝有露，皓魄爽无烟。自古人皆望，年来又一年。	栖白	八月十五夜玩月	寻不及还清皓自年	五言律诗
松下禅栖所，苔滋径莫分。青山春暮见，流水夜深闻。不坐看心石，应随出定云。猿猱非可问，岩谷自空曛。	栖白	寻山僧真胜上人不遇	松苔青流不应猿岩	五言律诗
南居古庙深，高树宿山禽。明月上清汉，骚人动楚吟。数篇正始韵，一片补亡心。孤悄欺何谢，云波不可寻。	栖白	赠李溟秀才	南高明骚数一孤云	五言律诗
正是叹羁游，知音拜楚侯。何须辞远道，自可乐扁舟。倚棹江洲雨，闻猿岛岫秋。谢家山水兴，终日待诗流。	栖白	送石秀才	正知何自倚闻谢终	五言律诗
寒空金锡响，欲过渭阳津。极目多来雁，孤城少故人。与师虽别久，于法本相亲。又对清凉月，中宵语宿因。	栖白	送造微上人游五台及礼本师	寒欲极孤与于又中	五言律诗
谈空与破邪，献寿复荣家。白日得何偈，青天落几花。传灯皆有分，化俗独无涯。却入中峰寺，还知有聚沙。	栖白	送僧归旧山	谈献白青传化却还	五言律诗
家山临晚日，海路信归桡。树灭浑无岸，风生只有潮。岁穷程未尽，天末国仍遥。已入闽王梦，香花境外邀。	栖白	送圆仁三藏归本国	家海树风岁天已香	五言律诗
飘然绿毛节，杳去洛城端。隔水见秋岳，兼霜扫石坛。一溪松色古，半夜鹤声寒。迥与人寰别，劳生不可观。	栖白	送王炼师归嵩岳	飘杳隔兼一半迥劳	五言律诗
身闲依祖寺，志僻性多慵。少室遗真旨，层楼起暮钟。啜茶思好水，对月数诸峰。有问山中趣，庭前是古松。	常达	山居八咏一	身志少层啜对有庭	五言律诗
晚望虚庭物，心心见祖情。烟开分岳色，雨雾减泉声。远树猿长啸，层岩日乍明。更堪论的意，林下笋新生。	常达	山居八咏二	晚心烟雨远层更林	五言律诗
一室尘埃外，翛然祗么常。睡来开寝帐，钟动下禅床。溪浸山光冷，秋凋木叶黄。时提祖师意，欹石看斜阳。	常达	山居八咏三	一翛睡钟溪秋时欹	五言律诗
西来真祖意，祗在见闻中。寒雁一声过，疏林几叶空。心闲怜水石，身老怯霜风。为报参玄者，山山月色同。	常达	山居八咏四	西祗寒疏心身为山	五言律诗
真性寂无机，尘尘祖佛师。日明庭砌暖，霜苦药苗衰。汲水和烟酌，栽松带雪移。好听玄旨处，猿啸岭南枝。	常达	山居八咏五	真尘日霜汲栽好猿	五言律诗
古寺凭栏危，时闻举妙机。庭空月色净，夜迥磬声移。漏转寒更急，灯残冷焰微。太虚同万象，相谓话玄微。	常达	山居八咏六	古时庭夜漏灯太相	五言律诗
胡僧论的旨，物物唱圆成。疏柳春来翠，幽窗日渐明。禅心清石室，蝶翅覆花英。好听谈玄处，乔松鹤数声。	常达	山居八咏七	胡物疏幽禅蝶好乔	五言律诗
祖祖唯心旨，春融日正长。霜轻莎草绿，风细药苗香。月满真如净，花开觉树芳。庭前莺啭处，时听语圆常。	常达	山居八咏八	祖春霜风月花庭时	五言律诗
荣辱又荣辱，一何翻与覆。人生百岁中，孰肯死前足。玄鬓忽如丝，青丛不再绿。自古争名徒，黄金是谁禄。	澹交	效古	荣一人孰玄青自黄	五言律诗
未得忘身法，此身终未安。病肠犹可洗，瘦骨不禁寒。药少心情饵，经无气力看。悠悠片云质，独对夕阳残。	澹交	病后作	未此病瘦药经悠独	五言律诗
图形期自见，自见却伤神。已是梦中梦，更逢身外身。水花凝幻质，墨彩染空尘。堪笑予兼尔，俱为未了人。	澹交	写真	图自已更水墨堪俱	五言律诗
轩车谁肯到，泉石自相亲。暮雨凋残寺，秋风怅望人。庭新一片叶，衣故十年尘。赖有瑶华赠，清吟愈病身。	怀楚	谢友人见访留诗	轩泉暮秋庭衣赖清	五言律诗
世界曾行遍，全无行可修。炎凉三衲共，生死一身休。片断云随体，稀疏雪满头。此门无所着，不肯暂淹留。	子兰	赠行脚僧	世全炎生片稀此不	五言律诗
物象远蒙蒙，周回极望中。带烟千井树，和磬一楼风。月色寒沉地，波声夜飏空。登临无限趣，恨不与君同。	子兰	登楼忆友	物周带和月波登恨	五言律诗
万木叶初红，人家树色中。疏钟摇雨脚，秋水浸云容。雪碛回寒雁，村灯促夜舂。旧山归未得，生计欲何从。	子兰	华严寺望樊川	万人疏秋雪村旧生	五言律诗
拂局尽消时，能因长路迟。点头初得计，格手待无疑。寂默亲遗景，凝神入过思。共藏多少意，不语两相知。	子兰	观碁	拂能点格寂凝共不	五言律诗
雪消春力展，花漫洞门垂。果长纤枝曲，岩崩直道移。重猿围浅井，鬬鼠下疏篱。寒食微灯在，高风势彻陂。	可止	山居	雪花果岩重鬬寒高	五言律诗
瘦颜颧骨见，满面雪毫垂。坐石鸟疑死，出门人谓痴。照身潭入楚，浸影桧生隋。太白曾经夏，清风凉四肢。	可止	赠樊川长老	瘦满坐出照浸太清	五言律诗
默然如大道，尘世不相关。青桧行时静，白云禅处闲。贫高一生行，病长十年颜。夏满期游寺，寻山又下山。	可止	寄积麦山会如长老	默尘青白贫病夏寻	五言律诗
四海无拘系，行心兴自浓。百年三事衲，万里一枝筇。夜减当晴影，春消过雪踪。白云深处去，知宿在何峰。	无可	送僧	四行百万夜春白知	五言律诗
燕生松雪地，蜀死葬山根。诗僻降今古，官卑悮子孙。冢栏寒月色，人哭苦吟魂。墓雨滴碑字，年年添藓痕。	可止	哭贾岛	燕蜀诗官冢人墓年	五言律诗
日日为诗苦，谁论春与秋。一联如得意，万事总忘忧。雨堕花临砌，风吹竹近楼。不吟头也白，任白此生头。	归仁	自遣	日谁一万雨风不任	五言律诗
一百八十首，清泠韵可敲。任从人不爱，终是我难抛。桂魄吟来满，蒲团坐得凹。先生声价在，寰宇几人抄。	归仁	酬沈先辈卷	一清任终桂蒲先寰	五言律诗
此台如可废，此恨有谁平。纵使迷青草，终难没旧名。天悲朝雨色，岳哭夜猿声。不是心偏苦，应关自古情。	归仁	题贾岛吟诗台	此此纵终天岳不应	五言律诗
旧居梨岭下，风景近炎方。地暖生春早，家贫觉岁长。石房云过湿，杉径雨余香。日夕竟无事，诗书聊自强。	卿云	旧国里	旧风地家石杉日诗	五言律诗
寄居江岛边，闲咏见秋残。草白牛羊瘦，风高猿鸟寒。检方医故疾，挑荠备中餐。时复停书卷，鉏莎种木兰。	卿云	秋日江居闲咏	寄闲草风检挑时鉏	五言律诗
故园梨岭下，归路接天涯。生作长安草，胜为边地花。雁南飞不到，书北寄来赊。堪羡神仙客，青云早致家。	卿云	长安言怀寄沈彬侍郎	故归生胜雁书堪青	五言律诗
去去玉关路，省君曾未行。塞深多伏寇，时静亦屯兵。雪每先秋降，花尝近夏生。闲陪射雕将，应到受降城。	卿云	送人游塞	去省塞时雪花闲应	五言律诗
六幅故牢健，知君恣笔踪。不求千涧水，止要两株松。树下留盘石，天边纵远峰。近岩幽湿处，惟借墨烟浓。	大愚	乞荆浩画	六知不止树天近惟	五言律诗
虚着褐衣老，浮杯道不成。誓传经论死，不染利名生。厌树遮山色，怜窗向月明。他时随范蠡，一棹五湖清。	恒超	辞郡守李公恩命	虚浮誓不厌怜他一	五言律诗
木平山里人，貌古年复少。相看陌路同，论心秋月皎。怀衲线非蚕，助歌声有鸟。城阙今日来，一讴曾已晓。	文益	睹木平和尚	木貌相论怀助城一	五言律诗
拥衲对芳丛，由来事不同。鬓从今日白，花似去年红。艳异随朝露，馨香逐晓风。何须对零落，然后始知空。	谦光	赏牡丹应教	拥由鬓花艳馨何然	五言律诗
凉风吹远念，使我升高台。宁知数片云，不是旧山来。故人天一涯，久客殊未回。雁来不得书，空寄声哀哀。	僧贯休	鼓吹曲辞临高台	凉使宁不故久雁空	五言律诗
离恨如旨酒，古今饮皆醉。只恐长江水，尽是儿女泪。伊余非此辈，送人空把臂。他日再相逢，清风动天地。	僧贯休	杂曲歌辞古离别	离古只尽伊送他清	五言律诗
碛中有阴兵，战马时惊蹶。轻猛李陵心，摧残苏武节。黄金锁子甲，风吹色如铁。十载不封侯，茫茫向谁说。	僧贯休	鼓吹曲辞战城南二首二	碛战轻摧黄风十茫	五言律诗
静只焚香坐，咏怀悲岁阑。佳人忽有赠，满手红琅玕。不独耀肌魄，将行为羽翰。酬如上青天，风雪空漫漫。	贯休	拟齐梁酬所知见赠二首一	静咏佳满不将酬风	五言律诗
新诗一千首，古锦初下机。除月与鬼神，别未有人知。子期去不返，浩浩良不悲。不知天地间，知者复是谁。	贯休	偶作二首一	新古除别子浩不知	五言律诗
春霖闭门久，春色聚庭木。一梦辞旧山，四邻有新哭。菰蒲生白水，风篁擢纤玉。为忆湖上翁，花时独冥目。	贯休	春晚闲居寄陈嵩伯	春春一四菰风为花	五言律诗
我有一面镜，新磨似秋月。上唯金膏香，下状骊龙窟。等闲不欲开，丑者多不悦。或问几千年，轩辕手中物。	贯休	古镜词	我新上下等丑或轩	五言律诗
夜雨山草滋，爽籁生古木。闲吟竹仙偈，清于嚼金玉。蟋蟀啼坏墙，苟免悲局促。道人优昙花，迢迢远山绿。	贯休	闲居拟齐梁四首一	夜爽闲清蟋苟道迢	五言律诗
果熟无低枝，芳香入屏帷。故人久不来，萱草何离离。苦吟斋貌减，更被杉风吹。独赖湖上翁，时为烹露葵。	贯休	闲居拟齐梁四首二	果芳故萱苦更独时	五言律诗
红藕暎嘉鲂，澄池照孤坐。池痕放文彩，雨气赠慵堕。山翁寄术药，幸得秋病可。终召十七人，云中备香火。	贯休	闲居拟齐梁四首三	红澄池雨山幸终云	五言律诗
露益蝉声长，蕙兰垂紫带。清吟代明月，孤云忽为盖。伊余石林人，本是烧畲辈。频接谢公棋，输多未曾赛。	贯休	拟齐梁体寄冯使君三首二	露蕙清孤伊本频输	五言律诗
有叟傲尧日，发白肌肤红。妻子亦读书，种兰清溪东。白云有奇色，紫桂含天风。即应迎鹤书，肯羡于洞洪。	贯休	书陈处士屋壁二首一	有发妻种白紫即肯	五言律诗
古塞腥膻地，胡兵聚如蝇。寒雕中𩩉石，落在黄河冰。苍茫逻逤城，枿枿贼气兴。铸金祷秋穹，还拟相凭陵。	贯休	古塞下曲四首一	古胡寒落苍枿铸还	五言律诗
战骨践成尘，飞入征人目。黄云忽变黑，战鬼作阵哭。阴风吼大漠，火号出不得。谁为天子前，唱此边城曲。	贯休	古塞下曲四首二	战飞黄战阴火谁唱	五言律诗
狼烟在阵云，匈奴爱轻敌。领兵不知数，牛羊复吞碛。严冬大河枯，嫖姚去深击。战血染黄沙，风吹暎天赤。	贯休	古塞下曲四首四	狼匈领牛严嫖战风	五言律诗
庐山有石镜，高倚无尘垢。昼景分烟萝，夜魄侵星斗。苞含物象列，搜照鱼龙吼。寄谢天地间，毫端皆我有。	贯休	谢卢少卿惠千文	庐高昼夜苞搜寄毫	五言律诗
草木亦有性，与我将不别。我若似草木，成道无时节。世人不会道，向道却嗔道。伤嗟此辈人，宝山不得宝。	贯休	道情偈	草与我成世向伤宝	五言律诗
重叠太古色，蒙蒙花雨时。好峰行恐尽，流水语相随。黑壤生红黍，黄猿领白儿。因思石桥月，曾与故人期。	贯休	春山行	重蒙好流黑黄因曾	五言律诗
危行危言者，从天落海涯。如斯为远客，始是好男儿。瘴杂交州雨，犀揩马援碑。不知千万里，谁复识辛毗。	贯休	送谏官南迁	危从如始瘴犀不谁	五言律诗
常思峰顶叟，石窟土为床。日日先见日，烟霞多异香。冥心同槁木，扫雪带微阳。终必相寻去，斯人不可忘。	贯休	怀香炉峰道人	常石日烟冥扫终斯	五言律诗
日角浮紫气，凛然尘外清。虽称李太白，知是那星精。御宴千钟饮，蕃书一笔成。宜哉杜工部，不错道骑鲸。	贯休	观李翰林真二首一	日凛虽知御蕃宜不	五言律诗
谁氏子丹青，毫端曲有灵。屹如山忽堕，爽似酒初醒。天马难拢勒，仙房久闭扃。若非如此辈，何以傲彤庭。	贯休	观李翰林真二首二	谁毫屹爽天仙若何	五言律诗
烟浪瀁秋色，高吟似有邻。一轮湘渚月，万古独醒人。岸湿穿花远，风香祷庙频。祗应谀佞者，到此不伤神。	贯休	晚泊湘江作	烟高一万岸风祗到	五言律诗
故园离乱后，十载始逢君。长恨南熏奏，寻常只自闻。荒窗秋见岳，赤地夜生云。莫叹谋身晚，中兴正用文。	贯休	淮上逢故人	故十长寻荒赤莫中	五言律诗
造化拾无遗，唯应杜甫诗。岂非玄域橐，夺得古人旗。日月精华薄，山川气概卑。古今吟不尽，惆怅不同时。	贯休	读杜工部集二首一	造唯岂夺日山古惆	五言律诗
甫也道亦丧，孤身出蜀城。彩毫终不撅，白云更能轻。命薄相如命，名齐李白名。不知耒阳令，何以葬先生。	贯休	读杜工部集二首二	甫孤彩白命名不何	五言律诗
机忘室亦空，静与沃洲同。唯有半庭竹，能生竟日风。思山海月上，出定印香终。继后传衣者，还须立雪中。	贯休	题简禅师院	机静唯能思出继还	五言律诗
二公俱作者，其奈亦迂儒。且有诸峰在，何将一第吁。句还如菡萏，谁复赠襜褕。想得重泉下，依前与众殊。	贯休	读刘得仁贾岛集二首一	二其且何句谁想依	五言律诗
役思曾冲尹，多言阻国亲。桂枝何所直，陋巷不胜贫。马病唯汤雪，门荒劣有人。伊余吟亦苦，为尔一眉嚬。	贯休	读刘得仁贾岛集二首二	役多桂陋马门伊为	五言律诗
独住无人处，松龛岳色侵。僧中九十腊，云外一生心。白发垂不剃，青眸笑转深。犹能指孤月，为我暂开襟。	贯休	天台老僧	独松僧云白青犹为	五言律诗
巉岩玉九株，秀湿掩苍梧。祥瑞久不出，羲轩消得无。雨和高瀑浊，烧熁大槠枯。到此思归去，迢迢隔五湖。	贯休	经费隐君旧宅	巉秀祥羲雨烧到迢	五言律诗
昔住匡庐北，无人知姓名。侵云收谷粟，引蚁上柑橙。寒雨雪兼落，枯林虎独行。谁能将白发，共向此中生。	贯休	秋末怀旧山	昔无侵引寒枯谁共	五言律诗
百虑片帆下，风波极目看。吴山兼鸟没，楚色入衣寒。过此愁人处，始知行路难。夕阳沙岛上，回首一长叹。	贯休	春过鄱阳湖	百风吴楚过始夕回	五言律诗
鸟外更谁亲，诸峰即四邻。白头寒枕石，青衲烂无尘。橡栗堆行径，猿猴绕定身。傥然重结社，愿作扫坛人。	贯休	寄僧野和尚	鸟诸白青橡猿傥愿	五言律诗
端居碧云暮，好鸟啼红芳。满郭桃李熟，卷帘风雨香。清吟绣段句，默念芙蓉章。未得归山去，频升谢守堂。	贯休	寄冯使君	端好满卷清默未频	五言律诗
积翠藏一叟，常思未得游。不知在岩下，为复在峰头。苔上枯藤笐，泉淋破石楼。伊余更何事，不学此翁休。	贯休	寄紫阁隐者	积常不为苔泉伊不	五言律诗
暮尘微雨收，蝉急楚乡秋。一片月出海，几家人上楼。砌香残果落，汀草宿烟浮。唯有知音者，相思歌白头。	贯休	旅中怀孙路	暮蝉一几砌汀唯相	五言律诗
至理不误物，悠悠自不明。黄金烧欲尽，白发火边生。苦惑神仙䜝，难收日月精。捕风兼系影，信矣不须争。	贯休	贻世	至悠黄白苦难捕信	五言律诗
香沐整山衣，开君一轴诗。吟当秋景苦，味出雪林迟。经济几人到，工夫两鬓知。因嗟和氏泪，不是等闲垂。	贯休	览李秀才卷	香开吟味经工因不	五言律诗
何人图四皓，如语话唠唠。双鬓雪相似，是谁年最高。溪苔连豹褥，仙酒污云袍。想得忘秦日，伊余亦合逃。	贯休	四皓图	何如双是溪仙想伊	五言律诗
寒思白阁层，石屋两三僧。斜雪扫不尽，饥猿唤得应。香然一字火，磬过数潭冰。终必相寻去，孤怀久不胜。	贯休	怀白阁道侣	寒石斜饥香磬终孤	五言律诗
东野子何之，诗人始见诗。清刳霜雪髓，吟动鬼神司。举世言多媚，无人师此师。因知吾道后，冷淡亦如斯。	贯休	读孟郊集	东诗清吟举无因冷	五言律诗
孤峰含紫烟，师住此安禅。不下便不下，如斯太可怜。坐侵天井黑，吟久海霞蔫。岂觉尘埃里，干戈已十年。	贯休	怀四明亮公	孤师不如坐吟岂干	五言律诗
巨浸东隅极，山吞大野平。因知吴相恨，不尽海涛声。黑气腾蛟窟，秋云入战城。游人千万里，过此白髭生。	贯休	秋过钱塘江	巨山因不黑秋游过	五言律诗
近抛蓑笠者，急善遇休明。未省亲宗伯，焉能识正声。病容经夏在，岳梦入秋幷。无限林中意，今逢许郭倾。	贯休	上俞许二判官	近急未焉病岳无今	五言律诗
诗名动帝畿，身谢亦因诗。白日只如哭，皇天得不知。旅坟孤𨃤岳，羸仆泣如儿。多少求名者，闻之泪尽垂。	贯休	怀刘得仁	诗身白皇旅羸多闻	五言律诗
昨别楚江边，逡巡早数年。诗虽清到后，人更瘦于前。岸翠连乔岳，汀沙入坏田。何时重一见，谈笑有茶烟。	贯休	归故林后寄二三知己	昨逡诗人岸汀何谈	五言律诗
搔首复搔首，孤怀草萋萋。春光已满目，君在西山西。堑水成文去，庭柯擎翠低。所思不可见，黄鸟花中啼。	贯休	春寄西山陈陶	搔孤春君堑庭所黄	五言律诗
四顾木落尽，扁舟增所思。云冲远烧出，帆转大荒迟。天际霜雪作，水边蒿艾衰。断猿不堪听，一听亦同悲。	贯休	秋末江行	四扁云帆天水断一	五言律诗
昨夜西风起，送君归故乡。积愁穷地角，见日上扶桑。蜃气生初霁，潮痕匝乱荒。从兹头各白，魂梦一相望。	贯休	送人归新罗	昨送积见蜃潮从魂	五言律诗
山兄诗癖甚，寒夜更何为。觅句唯顽坐，严霜打不知。石膏黏木屐，崖蜜落冰池。近见禅僧说，生涯胜往时。	贯休	思匡山贾匡	山寒觅严石崖近生	五言律诗
十载独扃扉，唯为二雅诗。道孤终不杂，头白更何疑。句冷杉松与，霜严鼓角知。修心对闲镜，明月印秋池。	贯休	偶作	十唯道头句霜修明	五言律诗
盛名与高隐，合近谢敷村。弟子已得桂，先生犹灌园。垂纶侵海介，拾句历云根。白日升天路，如君别有门。	贯休	赠方干	盛合弟先垂拾白如	五言律诗
一叶一竿竹，眉须雪欲零。陆应无祖业，香必是伊腥。儿亦名鱼鹧，歌称我洞庭。回头深自愧，旧业近沧溟。	贯休	渔父	一眉陆香儿歌回旧	五言律诗
卜居邻坞寺，魂梦又相关。鹤本如云白，君初似我闲。月明僧渡水，木落火连山。从此天台约，来兹未得还。	贯休	题友人山居	卜魂鹤君月木从来	五言律诗
寺倚乌龙腹，窗中见碧棱。空廊人画祖，古殿鹤窥灯。风吼深松雪，炉寒一鼎冰。唯应谢内史，知此道心澄。	贯休	寄宋使君	寺窗空古风炉唯知	五言律诗
常思红石子，独自住山椒。窗外猩猩语，炉中姹姹娇。乳香诸洞滴，地秀众峰朝。曾见奇人说，烟霞恨太遥。	贯休	怀武夷红石子二首一	常独窗炉乳地曾烟	五言律诗
弋者终何慕，高吟坐绿鳌。烧侵姜芋窖，僧与水云袍。竹鞘畲刀缺，松枝猎箭劳。何时一相见，清话擘蟠桃。	贯休	怀武夷红石子二首二	弋高烧僧竹松何清	五言律诗
七纵七擒处，君行事可攀。亦知磨一剑，不独定诸蛮。树尽低铜柱，潮常沸火山。名须麟阁上，好去及瓜还。	贯休	送人征蛮	七君亦不树潮名好	五言律诗
二子无消息，多应各自耕。巴江思杜甫，漳水忆刘桢。白发应全白，生涯作么生。寄书多不达，空念重行行。	贯休	怀周朴张为	二多巴漳白生寄空	五言律诗
雨打繁暑尽，放怀步微凉。绿苔狂似人，入我白玉堂。堑鸟眠堪画，庭柽夜益香。唯应蘂宫子，时到虎溪傍。	贯休	寄令狐郎中	雨放绿入堑庭唯时	五言律诗
鄱阳古岸边，无一树无蝉。路转他山大，砧驱乡思偏。湖平帆尽落，天淡月初圆。何事尧云下，干戈满许田。	贯休	鄱阳道中作	鄱无路砧湖天何干	五言律诗
别离无古今，柳色向人深。万里长江水，平生不印心。远书容北雁，赠别谢南金。愧勉青云志，余怀非陆沉。	贯休	归故林别知己	别柳万平远赠愧余	五言律诗
囊空心亦空，城郭去腾腾。眼作么是眼，僧谁识此僧。歇隈红树久，笑看白云崩。已有天台约，深秋必共登。	贯休	送僧游天台	囊城眼僧歇笑已深	五言律诗
出处惭林薮，才微幸一阳。不缘怀片善，岂得近馨香。节亦因人净，声从掷地彰。但令筋力在，永愿报时昌。	贯休	咏竹根珓子	出才不岂节声但永	五言律诗
浅薄虽顽朴，其如近笔端。低心蒙润久，入匣更身安。应念研磨苦，无为瓦砾看。傥然仁不弃，还可比琅玕。	贯休	砚瓦	浅其低入应无傥还	五言律诗
良匠曾陶莹，多居笔砚中。一从亲几案，常恐近儿童。卓立澄心久，提携注意通。不应嫌器小，还有济人功。	贯休	水壶子	良多一常卓提不还	五言律诗
莫讶书绅苦，功成在一毫。自从蒙管录，便觉用心劳。手点时难弃，身闲架亦高。何妨成五色，永愿助风骚。	贯休	笔	莫功自便手身何永	五言律诗
棋信无声乐，偏宜境寂寥。着高图暗合，势王气弥骄。人事掀天尽，光阴动地销。因知韦氏论，不独为吴朝。	贯休	棋	棋偏着势人光因不	五言律诗
皓彩中宵合，开门失所踪。何年今夜意，共子在孤峰。气射灯花落，光侵壁罅浓。唯君心似我，吟到五更钟。	贯休	夜对雪作寄友生	皓开何共气光唯吟	五言律诗
苦节兼青目，公卿话有余。唯传黄叶喻，还似白泉居。猿拨孤云破，钟撞众木疏。社坛踪迹在，重结复何如。	贯休	题惠琮律师院	苦公唯还猿钟社重	五言律诗
常忆清泠子，深云种早禾。万缘虽不涉，一句子如何。踪迹诸峰匝，衣裳老虱多。江头无事也，终必到烟萝。	贯休	寄清泠山道人	常深万一踪衣江终	五言律诗
行行芳草歇，潭岛叶纷纷。山色路无尽，砧声客强闻。残阳曜极野，黑水浸空坟。那得无乡思，前程入楚云。	贯休	秋尽途中作	行潭山砧残黑那前	五言律诗
禅林蝉□落，地燥可生苔。好句慵收拾，清风作么来。饼唯餐喜悦，社已得宗雷。还似山中日，柴门更不开。	贯休	秋居寄王相公三首一	禅地好清饼社还柴	五言律诗
松声高似瀑，药熟色如花。谁道全无病，时犹不在家。山童舂菽粉，园叟送银瓜。谁访孙弘阁，谈玄到日斜。	贯休	秋居寄王相公三首二	松药谁时山园谁谈	五言律诗
气与非常合，常人争得知。直须穷到底，始是出家儿。阁雀衔红粟，邻僧背古碑。祗应王与谢，时有沃州期。	贯休	秋居寄王相公三首三	气常直始阁邻祗时	五言律诗
一诏群公起，移山四海闻。因知丈夫事，须佐圣明君。白酒全倾瓮，蒲轮半载云。从兹居谏署，笔砚几人焚。	贯休	闻征四处士	一移因须白蒲从笔	五言律诗
失意穷边去，孤城值晚春。黑山霞不赤，白日鬼随人。角咽胡风紧，沙昏碛月新。明时至公在，回首莫因循。	贯休	送友人下第游边	失孤黑白角沙明回	五言律诗
锦绣谷中人，相思入梦频。寄言无别事，琢句似终身。书卷须求旨，须根易得银。斯言如不惑，千里亦相亲。	贯休	寄匡山纪公	锦相寄琢书须斯千	五言律诗
自昔寻师日，颠峰绝顶头。虽闻不相似，特地使人愁。庭树雪摧残，上有白狝猴。大哉法中龙，去去不可留。	贯休	闻无相道人顺世五首二	自颠虽特庭上大去	五言律诗
常思将道者，高论地炉傍。迂谈无世味，夜深山木僵。下山遭离乱，多病惟深藏。一别三十年，烟水空茫茫。	贯休	闻无相道人顺世五首三	常高迂夜下多一烟	五言律诗
石霜既顺世，吾师亦不住。杉桂有猩猩，糠秕无句句。土肥多孟蕨，道老如𪧀孺。莫比优昙花，斯人更难遇。	贯休	闻无相道人顺世五首四	石吾杉糠土道莫斯	五言律诗
百千万亿偈，共他勿交涉。所以那老人，密传与迦叶。吾师得此法，不论劫不劫。去矣不可留，无踪若为蹑。	贯休	闻无相道人顺世五首五	百共所密吾不去无	五言律诗
松桂枝不动，阳乌飞半天。稻麻须结实，沙石欲生烟。毒气仍干扇，高枝不立蝉。旧山多积雪，归去是何年。	贯休	苦热	松阳稻沙毒高旧归	五言律诗
寂寥堆积者，自为是高僧。客远何人识，吟多冷病增。松烟青透壁，雪气细吹灯。犹赖师于我，依依非面朋。	贯休	鄂渚赠祥公	寂自客吟松雪犹依	五言律诗
常忆能吟一，房连古帝墟。无端多忤物，唯我独知渠。病愈囊空后，神清木落初。祗因烽火起，书札自兹疏。	贯休	怀武昌栖一二首一	常房无唯病神祗书	五言律诗
清风江上月，霜洒月中砧。得句先呈佛，无人知此心。寂寥从鬼出，苍翠到门深。惟有双峰寺，时时独去寻。	贯休	怀武昌栖一二首二	清霜得无寂苍惟时	五言律诗
寒食将吾族，相随过石溪。冢花沾酒落，林鸟学人啼。白水穿芜疾，新霞出雾低。不堪回首望，家在赤松西。	贯休	寒食郊外	寒相冢林白新不家	五言律诗
道高留不住，道去更何云。举世皆趋世，如君始爱君。径侵银地滑，瀑到石城闻。它日如相忆，金桃一为分。	贯休	送道士归天台	道道举如径瀑它金	五言律诗
花落谷莺啼，精灵安在哉。青山不可问，永日独裴回。冢穴应藏虎，荒碑祗见苔。伊余亦惆怅，昨日郢城回。	贯休	经孟浩然鹿门旧居二首二	花精青永冢荒伊昨	五言律诗
春色满三湘，送师还故乡。穿霞逢黑鴧，乞食得红姜。大化宗门辟，孤禅海树凉。傥为新句偈，寄我亦何妨。	贯休	春送禅师归闽中	春送穿乞大孤傥寄	五言律诗
山翠碧嵯峨，攀牵去者多。浅深俱得地，好恶未知他。有草皆为户，无人不荷戈。相逢空怅望，更有好时么。	贯休	避寇山中作	山攀浅好有无相更	五言律诗
苍黄缘鸟道，峰脋见楼台。柽桂香皆滴，烟霞湿不开。僧高眉半白，山老石多摧。莫问尘中事，如今正可哀。	贯休	避寇上唐台山	苍峰柽烟僧山莫如	五言律诗
跣足拄巴藤，潺湲渡几曾。尽权无着印，不是登闲僧。熊耳应初到，牛头始去登。画来偏觉好，将寄柳吴兴。	贯休	上冯使君渡水僧障子	跣潺尽不熊牛画将	五言律诗
光异磨砻出，轮非雕斵成。今宵刚道别，举世勿人争。征妇砧添怨，诗人哭到明。惟宜华顶叟，笙磬有余声。	贯休	秋夜玩月怀玉霄道士	光轮今举征诗惟笙	五言律诗
颜冉德无邻，分忧浙水滨。爱山成大癖，求瘼似诸身。视事奸回尽，登楼海岳春。野人如有幸，应得见陶钧。	贯休	上杭州令狐使君	颜分爱求视登野应	五言律诗
诸葛子作者，诗曾我细看。出山因觅孟，踏雪去寻韩。谬独哭不错，常流饮实难。知音知便了，归去旧江干。	贯休	怀诸葛珏二首一	诸诗出踏谬常知归	五言律诗
羸马与羸童，微吟冒北风。店孤僧共歇，日落思无穷。囊草无非刺，魏人那识公。莺花五陵道，去去与谁同。	贯休	怀诸葛珏二首二	羸微店日囊魏莺去	五言律诗
二子依公子，鸡鸣狗盗徒。青云十上苦，白发一茎无。风涩潮声恶，天寒角韵孤。别离千万里，何以慰荣枯。	贯休	怀钱唐罗隐章鲁封	二鸡青白风天别何	五言律诗
从知无远近，木落去闽城。地入无诸俗，冠峨甲乙精。山多高兴乱，江直好风生。俭府清无事，唯应荐祢衡。	贯休	送沈侍郎	从木地冠山江俭唯	五言律诗
身闲心亦然，如此已多年。语淡不着物，茶香别有泉。古衣和藓衲，新偈几人传。时说秋归梦，孤峰在海边。	贯休	题宿禅师院	身如语茶古新时孤	五言律诗
萧索漳江北，何人慰寂寥。北风人独立，南国信空遥。烧坞新云白，渔家众木凋。所思不可见，行雁在青霄。	贯休	秋晚泊石头驿有寄	萧何北南烧渔所行	五言律诗
如愚复爱诗，木落即眠迟。思苦香消尽，更深笔尚随。饥童舂赤黍，繁露洒乌椑。看却龙钟也，归山是底时。	贯休	秋夜吟	如木思更饥繁看归	五言律诗
木落雨翛翛，桐江古岸头。拟归仙掌去，刚被谢公留。猛烧侵茶坞，残霞照角楼。坐来还有意，流水面前流。	贯休	桐江闲居作十二首一	木桐拟刚猛残坐流	五言律诗
香刹通真观，楼台倚郡城。阴森古树气，粗淡老僧情。壁画连山润，仙钟扣月清。何须结西社，大道本无生。	贯休	桐江闲居作十二首二	香楼阴粗壁仙何大	五言律诗
静室焚檀印，深炉烧铁瓶。茶和阿魏煖，火种柏根馨。数只飞来鹤，成堆读了经。何妨似支遁，骑马入青冥。	贯休	桐江闲居作十二首三	静深茶火数成何骑	五言律诗
不问赓桑子，唯师妙吉祥。等闲眠片石，不觉到斜阳。独自收槠叶，教童探柏瓤。王孙莫指笑，淡泊味还长。	贯休	桐江闲居作十二首四	不唯等不独教王淡	五言律诗
诗琢冰成句，多将大道论。人谁知此意，日日祗关门。乳鼠穿荒壁，溪龟上净盆。因知无事贵，言外更无言。	贯休	桐江闲居作十二首五	诗多人日乳溪因言	五言律诗
红黍饭溪苔，清吟茗数杯。祗应唯道在，无意俟时来。树叠藏仙洞，山蒸足爆雷。从他嫌复笑，门更不曾开。	贯休	桐江闲居作十二首六	红清祗无树山从门	五言律诗
蝉急野萧萧，山中信屡招。树香烹菌术，诗□□琼瑶。诸境教人认，荒榛引烧烧。吾皇礼金骨，谁□美南朝。	贯休	桐江闲居作十二首七	蝉山树诗诸荒吾谁	五言律诗
露滴滴蘅茅，秋成爽气交。霜椑如蜜裹，□□似盐苞。浮藓侵蛩穴，微阳落鹤巢。还如山里日，门更绝人敲。	贯休	桐江闲居作十二首八	露秋霜□浮微还门	五言律诗
壍鸟毛衣别，频来似爱吟。萧条秋病后，斑驳绿苔深。珠翠笼金像，风泉洒玉琴。孰知吾所适，终不是心心。	贯休	桐江闲居作十二首九	壍频萧斑珠风孰终	五言律诗
芙蓉峰里居，关闭复何如。白玃兼花鹿，多年不见渠。红泉香滴沥，丹桂冷扶疏。唯有西溪叟，时时到弊庐。	贯休	桐江闲居作十二首十	芙关白多红丹唯时	五言律诗
忆在山中日，为僧鬓欲衰。一灯常到晓，十载不离师。水汲冰溪滑，钟撞雪阁危。从来多自省，不学拟何为。	贯休	桐江闲居作十二首十一	忆为一十水钟从不	五言律诗
囊非扑满器，门更绝人过。土井连冈冷，风帘迸叶多。村童顽似铁，山菜硬如莎。唯有前山色，窗中无奈何。	贯休	桐江闲居作十二首十二	囊门土风村山唯窗	五言律诗
山风与霜气，浩浩满松枝。永日烧杉子，无人共此时。为文攀讽谏，得道在毫厘。唯有桐江守，常怜志不卑。	贯休	寄冯使君	山浩永无为得唯常	五言律诗
竺卿何处去，触目尽凄凉。不见中秋月，空余一炷香。残花飘暮雨，枯叶盖啼螀。谁礼新坟塔，萧条渭水傍。	贯休	经栖白旧院二首一	竺触不空残枯谁萧	五言律诗
国宝还亡一，时多李德林。故人卿相泣，承制渥恩深。旧藳谁收得，空堂影似吟。裴回不能去，寒日下西岑。	贯休	经栖白旧院二首二	国时故承旧空裴寒	五言律诗
阘茸复埃尘，难亲复易亲。皆疑有仙术，问着却愁人。祗是耽浮蚁，曾云见泣麟。相逢先合手，浑似有前因。	贯休	赠李祐道人	阘难皆问祗曾相浑	五言律诗
藏经看几遍，眉有数条霜。万境心都泯，深冬日亦长。窗虚花木气，衲挂水云乡。时说秋归梦，峰头雪满床。	贯休	赠景和尚院	藏眉万深窗衲时峰	五言律诗
折桂文如锦，分忧力若春。位高空倚命，诗妙古无人。有感禾争熟，无私吏尽贫。野人如有幸，应得见陶钧。	贯休	上宋使君	折分位诗有无野应	五言律诗
乱后知深隐，庵应近石楼。异香因雪歇，仙果落池浮。诗老全抛格，心空未到头。还应嫌笑我，世路独悠悠。	贯休	离乱后寄九峰和尚二首一	乱庵异仙诗心还世	五言律诗
萧洒复萧洒，松根独据梧。瀑冰吟次折，远烧坐来无。老𤣎寒披衲，孤云静入厨。不知知我否，已到不区区。	贯休	离乱后寄九峰和尚二首二	萧松瀑远老孤不已	五言律诗
冬暮雨菲菲，行人喜可稀。二阶□夜雪，亚圣在春闱。马疾顽童远，山荒冻叶飞。□师无一事，应见丽龟归。	贯休	送黄宾于赴举	冬行二亚马山□应	五言律诗
境清僧格冷，新斩古林开。旧隐还如此，令人来又来。岚飞黏似雾，茶好碧于苔。但使心清净，从渠岁月催。	贯休	题灵溪畅公墅	境新旧令岚茶但从	五言律诗
心苦酬心了，东归谢所知。可邻重试者，如折两三枝。雨毒逢花少，山多爱马迟。此行三可羡，正值倒戈时。	贯休	送王贞白重试东归	心东可如雨山此正	五言律诗
金脉火初微，开门竹杖随。此身全是病，今日更嗔谁。落叶峥嵘处，诸峰爽拔时。唯思棠树下，高论入圆伊。	贯休	早秋即事寄冯使君	金开此今落诸唯高	五言律诗
貌古眉如雪，看经二十霜。寻常对诗客，祗劝疗心疮。炭火邕湖滢，山晴紫竹凉。怡然无一事，流水自汤汤。	贯休	赠景和尚院	貌看寻祗炭山怡流	五言律诗
待价欲要君，山前独灌园。虽然不识面，要且已消魂。鹿睡红霞影，泉淋白石门。伊余心更苦，何日共深论。	贯休	寄西山胡汾	待山虽要鹿泉伊何	五言律诗
师院清无敌，师心智不知。腊高清眼细，闲甚白云卑。煮茗然枫枿，泥墙札祖碑。爱师终不及，谩住许多时。	贯休	题师颕和尚院	师师腊闲煮泥爱谩	五言律诗
云顶聊一望，山灵草木奇。黔南在何处，堪笑复堪悲。菊歇香未歇，露繁蝉不饥。明朝又西去，锦水与峨眉。	贯休	游云顶山晚望	云山黔堪菊露明锦	五言律诗
不见高人久，空令鄙吝多。遥思青嶂下，无那白云何。子爱寒山子，歌惟乐道歌。会应陪太守，一日到烟萝。	贯休	寄赤松舒道士二首一	不空遥无子歌会一	五言律诗
余亦如君也，诗魔不敢魔。一餐兼午睡，万事不如他。雨阵冲溪月，蛛丝罥砌莎。近知山果熟，还拟寄来么。	贯休	寄赤松舒道士二首二	余诗一万雨蛛近还	五言律诗
流浪兵荒苦，相思岁月阑。理惟通至道，人或谓无端。烧猛湖烟赤，窗空雪月寒。知音不可见，始为一吟看。	贯休	鄂渚逢杨赞禹	流相理人烧窗知始	五言律诗
积翠迸一瀑，红霞碧雾开。方寻此境去，莫问几时回。荡桨入檐石，思诗闻早雷。唯师心似我，欲近不然灰。	贯休	别性空禅师	积红方莫荡思唯欲	五言律诗
不名兼不利，相遇海西𣸣。白字未干发，清时错爱云。头巾多酒气，竹杖有苔文。久积希颜意，林中又送君。	贯休	送胡处士	不相白清头竹久林	五言律诗
小一头应白，孤高住歙城。不知安乐否，何以近无生。烧逼鸿行侧，风干雪朕清。途中逢此信，珍重未精诚。	贯休	寄澜公二首一	小孤不何烧风途珍	五言律诗
荒乱抛深隐，飘零远寓居。片云无定所，得力是逢渠。瀑灂群公社，江崩古帝墟。终期再相见，招手复何如。	贯休	寄澜公二首二	荒飘片得瀑江终招	五言律诗
花堑接沧洲，阴云闲楚丘。雨声虽到夜，吟味不如秋。古屋藏花鸽，荒园聚乱流。无机心便是，何用话归休。	贯休	寄栖一上人	花阴雨吟古荒无何	五言律诗
静坐黔城北，离仁半岁强。雾中红黍熟，烧后白云香。多病如何好，无心去始长。寂寥还得句，溪上寄三张。	贯休	秋末寄张侍郎	静离雾烧多无寂溪	五言律诗
单于烽火动，都护去天涯。别赐黄金甲，亲临白玉除。塞垣须静谧，师旅审安危。定远条支宠，如今胜古时。	贯休	古塞曲三首一	单都别亲塞师定如	五言律诗
百万精兵动，参差便渡辽。如何好白日，亦照此天骄。远树深疑贼，惊蓬迥似雕。凯歌何日唱，碛路共天遥。	贯休	古塞曲三首三	百参如亦远惊凯碛	五言律诗
下营依遁甲，分帅把河隍。地使人心恶，风吹旗焰荒。搜山得探卒，放火猎黄羊。唯有南飞雁，声声断客肠。	贯休	古塞下曲七首一	下分地风搜放唯声	五言律诗
归去是何年，山连逻逤川。苍黄曾战地，空阔养雕天。旗插蒸沙堡，枪担卓槊泉。萧条寒日落，号令彻穷边。	贯休	古塞下曲七首二	归山苍空旗枪萧号	五言律诗
虏寇日相持，如龙马不肥。突围金甲破，趁贼铁枪飞。汉月堂堂上，胡云惨惨微。黄河冰已合，犹未送征衣。	贯休	古塞下曲七首三	虏如突趁汉胡黄犹	五言律诗
不是将军勇，胡兵岂易当。雨曾淋火阵，箭又中金疮。铁岭全无土，豺群亦有狼。因思无战日，天子是陶唐。	贯休	古塞下曲七首五	不胡雨箭铁豺因天	五言律诗
榆叶飘萧尽，关防烽寨重。寒来知马疾，战后觉人凶。烧逐飞蓬死，沙生毒雾浓。谁能奏明主，功业已堪封。	贯休	古塞下曲七首六	榆关寒战烧沙谁功	五言律诗
万战千征地，苍茫古塞门。阴兵为客祟，恶酒发刀痕。风落昆仑石，河崩苜蓿根。将军更移帐，日日近西蕃。	贯休	古塞下曲七首七	万苍阴恶风河将日	五言律诗
幽幷儿百万，百战未曾输。蕃界已深入，将军仍远图。月明风拔帐，碛暗鬼骑狐。但有东归日，甘从筋力枯。	贯休	古塞上曲七首一	幽百蕃将月碛但甘	五言律诗
中军杀白马，白日祭苍苍。号变旗幡乱，鼙干草木黄。朔云含冻雨，枯骨放妖光。故国今何处，参差近鬼方。	贯休	古塞上曲七首二	中白号鼙朔枯故参	五言律诗
白雁兼羌笛，几年垂泪听。阴风吹杀气，永日在青冥。远戍秋添将，边烽夜杂星。嫖姚头半白，犹自看兵经。	贯休	古塞上曲七首三	白几阴永远边嫖犹	五言律诗
久雨始无尘，边声四散闻。浸河荒寨柱，吹角白头军。战马龁𦎬草，乌鸢识阵云。征人心力尽，枯骨更遭焚。	贯休	古塞上曲七首四	久边浸吹战乌征枯	五言律诗
帐幕侵奚界，凭陵未可涯。擒生行别路，寻箭向平沙。赤落蒲桃叶，香微甘草花。不堪登陇望，白日又西斜。	贯休	古塞上曲七首五	帐凭擒寻赤香不白	五言律诗
地角天涯外，人号鬼哭边。大河流败卒，寒日下苍烟。杀气诸蕃动，军书一箭传。将军莫惆怅，高处是燕然。	贯休	古塞上曲七首六	地人大寒杀军将高	五言律诗
山接胡奴水，河连勃勃城。数州今已伏，此命岂堪轻。碛吼旄头落，风干刁斗清。因嗟李陵苦，祗得没蕃名。	贯休	古塞上曲七首七	山河数此碛风因祗	五言律诗
扫尽狂胡迹，回头望故关。相逢惟死鬬，岂易得生还。纵宴参胡乐，收兵过雪山。不封十万户，此事亦应闲。	贯休	古出塞曲三首一	扫回相岂纵收不此	五言律诗
玉帐将军意，殷勤把酒论。功高宁在我，阵没与招魂。塞色干戈束，军容喜气屯。男儿今始是，譀出玉关门。	贯休	古出塞曲三首二	玉殷功阵塞军男譀	五言律诗
回首陇山头，连天草木秋。圣君应入梦，半路遣封侯。水不担阴雪，柴令倒戍楼。归来麟阁上，春色满皇州。	僧贯休	横吹曲辞出塞曲三	回连圣半水柴归春	五言律诗
刻羽流商否，霜风动地吹。迩来唯自惜，知合是谁知。堑雪消难尽，邻僧睡太奇。知音不可得，始为一吟之。	贯休	夜寒寄卢给事二首一	刻霜迩知堑邻知始	五言律诗
心苦味不苦，世衰吾道微。清如吞雪雹，谁把比珠玑。作者相收拾，常人任是非。旧居沧海上，归去即应归。	贯休	夜寒寄卢给事二首二	心世清谁作常旧归	五言律诗
年年屈复屈，惆怅曲江湄。自古身荣者，多非年少时。空囊投刺远，大雪入关迟。来岁还公道，平人不用疑。	贯休	送叶蒙赴举	年惆自多空大来平	五言律诗
世乱君巡狩，清贤又告亡。星辰皆有角，日月略无光。金柱连天折，瑶阶被贼荒。令人转惆怅，无路问苍苍。	贯休	闻王慥常侍卒三首一	世清星日金瑶令无	五言律诗
宗社运微衰，山摧甘井枯。不知千载后，更有此人无。政入龚黄甲，诗轻沉宋徒。受恩酬未得，不觉祗长吁。	贯休	闻王慥常侍卒三首二	宗山不更政诗受不	五言律诗
傥在扶天步，重兴古国风。还如齐晏子，再见狄梁公。棠树梅溪北，佳城舜庙东。谁修循吏传，对此莫匆匆。	贯休	闻王慥常侍卒三首三	傥重还再棠佳谁对	五言律诗
藤屦兼闽竹，吟行一水傍。树凉蝉不少，溪断路多荒。烧岳阴风起，田家浊酒香。登高吟更苦，微月出苍茫。	贯休	秋晚野步	藤吟树溪烧田登微	五言律诗
王室今如毁，仍闻丧我师。古容图得否，内院去无疑。岳鬼月中哭，松龛雪次隳。直须文五色，始可立高碑。	贯休	闻大愿和尚顺世三首一	王仍古内岳松直始	五言律诗
邺卫松杉外，芝兰季孟间。尽希重诏出，祗待六龙还。不疾成千古，令焚动四山。感恩终有泪，遥寄水潺潺。	贯休	闻大愿和尚顺世三首二	邺芝尽祗不令感遥	五言律诗
师禀尽名卿，孤峰老称情。若游三点外，争把七贤平。苦雾埋空室，啼猿有咽声。今朝益惆怅，曾沐下床迎。	贯休	闻大愿和尚顺世三首三	师孤若争苦啼今曾	五言律诗
忆昨送君诗，平人不用疑。吾徒若不得，天道即应私。尘土茫茫晓，麟龙草草骑。相思不可见，又是落花时。	贯休	闻叶蒙及第	忆平吾天尘麟相又	五言律诗
造化太茫茫，端居紫石房。心遗无句句，顶处有霜霜。白鹿眠枯叶，清泉洒毳囊。寄言疑未决，须道雪溪旁。	贯休	书无相道人庵	造端心顶白清寄须	五言律诗
相访多冲雨，由来德有邻。卷帘繁暑退，湿树一蝉新。道在谁为主，吾衰自有因。祗应江海上，还作狎鸥人。	贯休	明进士北斋避暑	相由卷湿道吾祗还	五言律诗
白头为远客，常忆白云间。祗觉老转老，不知闲是闲。花含宜细雨，室冷是深山。唯有霜台客，依依是往还。	贯休	晚春寄吴融于竞二侍郎	白常祗不花室唯依	五言律诗
沃州那不住，一别许多时。几度怀君夜，相逢出梦迟。瓶担千丈瀑，偈是七言诗。若向罗浮去，伊余亦愿随。	贯休	喜不思上人来	沃一几相瓶偈若伊	五言律诗
仙观在云端，相思星斗寒。常怜呼鹤易，却恨见君难。石罅青虵湿，风榸白菌干。终期花月下，坛上听君弹。	贯休	秋怀赤松道士	仙相常却石风终坛	五言律诗
离乱生涯尽，依刘是见机。从来吟太苦，不得力还稀。路入闽山熟，江浮瘴雨肥。何须折杨柳，相送已依依。	贯休	送刘逖赴闽辟	离依从不路江何相	五言律诗
通宵复连夕，其状祗如倾。却遣思山者，忽然嫌水声。好花飘草尽，古壁欲云生。不奈天难问，迢迢远客情。	贯休	苦雨中作	通其却忽好古不迢	五言律诗
焚香祝海灵，开眼梦中行。得达即便是，无生可作轻。流黄山火着，碇石索雷鸣。想到夷王礼，还为上寺迎。	贯休	送僧归日本	焚开得无流碇想还	五言律诗
貌古似苍鹤，心清如鼎湖。仍闻得新义，便欲注阴符。点化金常有，闲行影渐无。杳兮中便是，应不食菖蒲。	贯休	赠信安郑道人	貌心仍便点闲杳应	五言律诗
万事归一衲，曹溪初去寻。从来相狎辈，尽不是知音。乞食林花落，穿云翠𪩘深。终希重一见，示我祖师心。	贯休	送智光禅伯	万曹从尽乞穿终示	五言律诗
太宗罗俊彦，桂玉比光辉。难得终须得，言归始是归。风帆天际吼，金鹗月中飞。五府如交辟，鱼书莫便稀。	贯休	送王毂及第后归江西	太桂难言风金五鱼	五言律诗
文行成身事，从知贵得仁。归来还寂寞，何以慰交亲。芳草色似动，胡桃花又新。昌朝有知己，好作谏垣臣。	贯休	送卢瞻罢庐陵幕归阌乡	文从归何芳胡昌好	五言律诗
避乱无深浅，苍黄古驿东。草枯牛尚龁，霞湿烧微红。□□时时□，人愁处处同。犹逢好时否，孤坐雪蒙蒙。	贯休	避寇白沙驿作	避苍草霞□人犹孤	五言律诗
苍苍难可问，问荅亦难闻。落叶平津岸，愁人李使君。文章应力竭，茅土始天分。又逐东风去，迢迢隔岭云。	贯休	闻李频员外卒	苍问落愁文茅又迢	五言律诗
久住荆溪北，禅关挂绿萝。风清闲客去，睡美落花多。万事皆妨道，孤峰谩忆他。新诗旧知己，始为味如何。	贯休	江陵寄翰林韩偓学士	久禅风睡万孤新始	五言律诗
闲门微雪下，慵惰计全成。默作便终日，孤峰祗此清。身心闲少梦，杉竹冷多声。唯有西峰叟，相逢眼最明。	贯休	闲居作	闲慵默孤身杉唯相	五言律诗
举世遭心使，吾师独使心。万缘冥目尽，一句不言深。野火烧禅石，残霞照栗林。秋风溪上路，终愿一相寻。	贯休	寄山中伉禅师	举吾万一野残秋终	五言律诗
一别一公后，相思时一吁。眼中疮校未，般若偈持无。卷句冰团大，炉烟枥橛粗。劝君君记取，不用更他图。	贯休	秋寄栖一	一相眼般卷炉劝不	五言律诗
白石峰之半，先生好在么。卷帘当大瀑，常恨不如他。杉罅龙涎溢，潭坳石发多。吾皇搜草泽，争奈谢安何。	贯休	怀匡山山长二首一	白先卷常杉潭吾争	五言律诗
见说面前峰，寻常醉亦登。雨余多菌出，烧甚古崖崩。觅句曾冲虎，耕田半为僧。闻名多岁也，常恨不飞腾。	贯休	怀匡山山长二首二	见寻雨烧觅耕闻常	五言律诗
知尔今何处，孤高独不群。论诗唯许我，穷易到无文。贳酒儿穿雪，寻僧月照云。何时再相见，兵寇尚纷纷。	贯休	怀高真动二首一	知孤论穷贳寻何兵	五言律诗
久别无消息，今秋忽得书。诸孤婚嫁苦，求己世情疏。乱甚无乔木，溪多不钓鱼。祗应金岳色，如尔复如余。	贯休	怀高真动二首二	久今诸求乱溪祗如	五言律诗
楚国茱萸月，吴吟梨栗船。远游无定所，高卧是何年。浪卷纷纷叶，樯冲澹澹烟。去心还自喜，庐岳倚青天。	贯休	秋末入匡山船行八首一	楚吴远高浪樯去庐	五言律诗
芦苇深花里，渔歌一曲长。人心虽忆越，帆态似浮湘。石獭衔鱼白，汀茅浸浪黄。等闲千万里，道在亦无妨。	贯休	秋末入匡山船行八首二	芦渔人帆石汀等道	五言律诗
岛上离家化，茅茨竹户开。黄桑双鹊喜，白日有谁来。担浪浇秋芋，缘滩取净苔。回头深自愧，旧业本蒿莱。	贯休	秋末入匡山船行八首三	岛茅黄白担缘回旧	五言律诗
匡阜层层翠，修江叠叠波。从来未曾到，此去复如何。水庙寒鸦集，沙村夕照多。谁如垂钓者，孤作鬓皤皤。	贯休	秋末入匡山船行八首四	匡修从此水沙谁孤	五言律诗
晚泊苍茫浦，风微浪亦粗。估喧如亥合，樯密似林枯。地峻湖无□，潮寒蚌有珠。东西无定所，何用问前途。	贯休	秋末入匡山船行八首五	晚风估樯地潮东何	五言律诗
岛香思贾岛，江碧忆清江。囊橐谁相似，馋慵世少双。鼍惊入窟月，烧到系船桩。谩有归乡梦，前头是楚邦。	贯休	秋末入匡山船行八首六	岛江囊馋鼍烧谩前	五言律诗
南北虽无适，东西亦似萍。霞根生石片，象迹坏沙汀。莽莽蒹葭赤，微微蜃蛤腥。因思范蠡辈，未免亦飘零。	贯休	秋末入匡山船行八首七	南东霞象莽微因未	五言律诗
晓色千樯去，长江八月时。雨淙山骨出，橰擉岸形卑。野水畲田黑，荒汀独鸟痴。如今是清世，谁道出山迟。	贯休	秋末入匡山船行八首八	晓长雨橰野荒如谁	五言律诗
心枯衲亦枯，归岳揭空盂。七贵留不住，孤云出更孤。烧灰犹汤足，雪片似黏须。他日如相觅，还应道到吴。	贯休	送僧归华山	心归七孤烧雪他还	五言律诗
五岭难为客，君游早晚回。一囊秋课苦，万里瘴云开。金柱根应动，风雷舶欲来。明时好□进，莫滞长卿才。	贯休	送友人之岭外	五君一万金风明莫	五言律诗
渚宫遥落日，相送碧江湄。陟也须为相，天乎更赞谁。风高樯力出，霞热鸟行迟。此去多来客，无忘慰所思。	贯休	送令狐焕赴阙	渚相陟天风霞此无	五言律诗
汉文思贾傅，贾傅遂生还。今日又如此，送君非等闲。云寒犹惜雪，烧猛似烹山。应笑无机者，腾腾天地间。	贯休	送吴融员外赴阙	汉贾今送云烧应腾	五言律诗
壳壳学得律，还乡见苦情。远思芳草盛，不入楚山行。帆入汀烟健，经吟戍月清。到乡同学辈，应到赣江迎。	贯休	送僧归南康	壳还远不帆经到应	五言律诗
主圣臣贤日，求名莫等闲。直须诗似玉，不用力如山。草白兵初息，年丰驾已还。凭将安养意，一说向曾颜。	贯休	送陈秀才赴举兼寄韩舍人	主求直不草年凭一	五言律诗
得桂为边辟，翩翩颇合宜。嫖姚留不住，昼锦已归迟。岛侧花藏虎，湖心浪撼棋。终期华顶下，共礼渌身师。	贯休	送友人及第后归台州	得翩嫖昼岛湖终共	五言律诗
遐想涪陵岸，山花半已残。人心何以遣，天步正艰难。鸟听黄袍小，城临白帝寒。应知窗下梦，日日到江干。	贯休	晚春寄张侍郎	遐山人天鸟城应日	五言律诗
独住西峰半，寻常欲下难。石多桐屐𫜰，香甚药花干。荏苒新莺老，穷通亦自宽。髯参与短簿，始为一吟看。	贯休	寄景判官兼思州叶使君	独寻石香荏穷髯始	五言律诗
几载阻兵荒，一名终不忘。还冲猛风雪，如画冷朝阳。句好慵将出，囊空却不忙。明年公道日，去去必穿杨。	贯休	送卢秀才应举	几一还如句囊明去	五言律诗
新蝉终夜叫，嘒嘒隔溪𣸣。杜宇仍相杂，故人闻不闻。卷帘花动月，冥目砌生云。终共谢时去，西山鸾鹤群。	贯休	闻新蝉寄桂雍	新嘒杜故卷冥终西	五言律诗
吾师师子儿，而复貌瓌奇。何得文明代，不为王者师。铁盂汤雪早，石炭煮茶迟。谩有参寻意，因循到乱时。	贯休	寄怀楚和尚二首一	吾而何不铁石谩因	五言律诗
跳踯诸峰险，回翔万里空。争将金锁锁，那把玉笼笼。印缺香崩火，窗疏蝎吃风。永怀今已矣，吟坐雪蒙蒙。	贯休	寄怀楚和尚二首二	跳回争那印窗永吟	五言律诗
昔事堪惆怅，谈玄爱白牛。千场花下醉，一片梦中游。耕避初平石，烧残沉约楼。无因更重到，且副济川舟。	贯休	和韦相公话婺州陈事	昔谈千一耕烧无且	五言律诗
十万里到此，辛勤讵可论。唯云吾上祖，见买给孤园。一月行沙碛，三更到铁门。白头乡思在，回首一销魂。	贯休	遇五天僧入五台五首一	十辛唯见一三白回	五言律诗
雪岭顶危坐，干坤四顾低。河横于阗北，日落月支西。水石香多白，猿猱老不啼。空余忍辱草，相对色萋萋。	贯休	遇五天僧入五台五首二	雪干河日水猿空相	五言律诗
远礼清凉寺，寻真似善才。身心无所得，日月不将来。白叠还图象，沧溟亦泛杯。唐人亦何幸，处处觉花开。	贯休	遇五天僧入五台五首三	远寻身日白沧唐处	五言律诗
涂足油应尽，干陀帔半隳。辟支迦状貌，刹利帝家儿。结印魔应哭，游心圣不知。深嗟头已白，不得远相随。	贯休	遇五天僧入五台五首四	涂干辟刹结游深不	五言律诗
送迎经几国，多化帝王心。电激青莲目，环垂紫磨金。眉根霜入细，梵夹蠹难侵。必似陀波利，他年不可寻。	贯休	遇五天僧入五台五首五	送多电环眉梵必他	五言律诗
大一今何处，登堂似昔时。曾蒙金印印，得异野干儿。影束龙神在，门荒桐竹衰。谁云续僧史，别位着吾师。	贯休	经普化禅师影院	大登曾得影门谁别	五言律诗
为郎须塞诏，当路亦驱驱。贵不因人得，清还似句无。烧烟连野白，山药拶阶枯。想得征黄诏，如今已在途。	贯休	秋寄李频使君二首一	为当贵清烧山想如	五言律诗
务简趣难陪，清吟共绿苔。叶和秋蚁落，僧带野香来。留客朝尝酒，忧民夜画灰。终期冒风雪，江上见宗雷。	贯休	秋寄李频使君二首二	务清叶僧留忧终江	五言律诗
让紫归青壁，高名四海闻。虽然无一事，得不是要君。道祗传伊字，诗多笑碧云。应怜门下客，余力亦为文。	贯休	上东林和尚	让高虽得道诗应余	五言律诗
去旨趣非常，春风尔莫狂。惟擎一铁钵，旧亦讲金刚。午饭孤烟里，宵禅大石旁。羡师终不及，湘浪渌茫茫。	贯休	送僧之湖外	去春惟旧午宵羡湘	五言律诗
常忆兰陵子，瓌奇皴渴才。思还如我苦，时不为伊来。岳霞猱掷雪，湖月浪翻杯。未闻沾寸禄，此事亦堪哀。	贯休	怀谬独一	常瓌思时岳湖未此	五言律诗
带经锄陇者，何止手胼胝。觅句句句好，惭予筋力衰。云塠临案冷，鹿队过门迟。相忆空回首，江头日暮时。	贯休	寄西山胡汾吴樵	带何觅惭云鹿相江	五言律诗
不食更何忧，自由中自由。身轻嫌衲重，天旱为民愁。应器谁将去，生台蚁不游。会须传此术，相共老山丘。	贯休	休粮僧	不自身天应生会相	五言律诗
见说还南去，迢迢有侣无。时危须早转，亲老莫他图。小店虵羹黑，空山象粪枯。三闾遗庙在，为我一鸣呼。	贯休	送人之岭外	见迢时亲小空三为	五言律诗
二雅兼二密，愔愔祗自怡。腊高云屐朽，貌古画师疑。壍蚁缘金锡，罏烟惹雪眉。仍闻有新作，祗是寄相思。	贯休	题弘式和尚院兼呈杜使君	二愔腊貌壍罏仍祗	五言律诗
梨栗鸟啾啾，高歌若自由。人谁知此意，旧业在湖头。饥鼠掀菱壳，新蝉避栗皱。不知江海上，戈甲几时休。	贯休	湖头别墅三首一	梨高人旧饥新不戈	五言律诗
桑柘参桐竹，阴阴一径苔。更无他事出，祗有衲僧来。壍蚁争生食，窗经卷烧灰。可怜门外路，日日起尘埃。	贯休	湖头别墅三首二	桑阴更祗壍窗可日	五言律诗
南北如仙境，东西似画图。园飞青啄木，檐挂白蜘蛛。邻叟教修废，牛童与纳租。寄言来往客，不用问荣枯。	贯休	湖头别墅三首三	南东园檐邻牛寄不	五言律诗
历历数声猿，寥寥渡白烟。应栖多月树，况是下霜天。万里客危坐，千山境悄然。更深仍不住，使我欲移船。	贯休	三峡闻猿	历寥应况万千更使	五言律诗
文翁还化蜀，帟幕列鹓鸾。饮水临人易，烧山觅士难。锦机花正合，棕蕈火初干。知己相思否，如何借羽翰。	贯休	闻知闻赴成都辟请	文帟饮烧锦棕知如	五言律诗
仪冠凝寒玉，端居似沃州。学徒梧有凤，律藏目无牛。茗滑香黏齿，钟清雪滴楼。还须结西社，来往悉诸侯。	贯休	题淮南惠照寺律师院	仪端学律茗钟还来	五言律诗
荒寺古江滨，莓苔地绝尘。长廊飞乱叶，寒雨更无人。栗不和皱落，僧多到骨贫。行行行未得，孤坐更谁亲。	贯休	秋末长兴寺作	荒莓长寒栗僧行孤	五言律诗
罢郡归侵夏，仍闻灵隐居。僧房谢朓语，寺额葛洪书。月树狝猴睡，山池菡萏疏。吾皇爱清静，莫便结吾庐。	贯休	寄杭州灵隐寺宋震使君	罢仍僧寺月山吾莫	五言律诗
忘身求至教，求得却东归。离岸乘空去，终年无所依。月冲阴火出，帆拶大鹏飞。想得还乡后，多应著紫衣。			忘求离终月帆想多	五言律诗
草草穿银峡，崎岖路未谙。傍山为店戍，永日绕溪潭。烧地生芚蕨，人家煮伪蚕。翻如归旧隐，步步入烟岚。	贯休	避寇入银山	草崎傍永烧人翻步	五言律诗
见心知命好，一别隔烟波。世乱无全士，君方掇大科。早随銮辂转，莫恋蜀山多。必贡安时策，忠言奈尔何。	贯休	闻友人驾前及第	见一世君早莫必忠	五言律诗
永夜殊不寐，怀君正寂寥。疏钟寒遍郭，微雪静鸣条。南省雁孤下，西林鹤屡招。终当谢时去，与子住山椒。	贯休	寒夜有怀同志	永怀疏微南西终与	五言律诗
独自住乌龙，应怜是衲僧。句须人未道，君此事偏能。坞湿云埋观，溪寒月照罾。相思不可见，江上立腾腾。	贯休	寄新定桂雍	独应句君坞溪相江	五言律诗
常恨烟波隔，闻名二十年。结为清气引，来到法堂前。薪拾纷纷叶，茶烹滴滴泉。莫嫌来又去，天道本泠然。	贯休	赠灵鹫山道润禅师院	常闻结来薪茶莫天	五言律诗
霜打汀岛赤，孤烟生池塘。清吟倚大树，瑶草何馨香。久别青云士，常思白石房。谁能共归去，流水似鸣珰。	贯休	干霄亭晚望怀王棨侍郎	霜孤清瑶久常谁流	五言律诗
清世诗声出，谁人得似君。命通须有日，天未丧斯文。楚木寒连寺，修江碧入云。相思喜相见，庭叶正纷纷。	贯休	海边见罗邺	清谁命天楚修相庭	五言律诗
之子之东洛，囊中有偈新。红尘谁不入，独鹤自难亲。定鼎门连岳，黄河冻过春。凭师将远意，说似社中人。	贯休	送僧之东都	之囊红独定黄凭说	五言律诗
乱离吾道在，不觉到清时。得句下雪岳，送君登玉墀。冷惊蝉韵断，凉触火云隳。倘遇南来使，无忘问所之。	贯休	送于兢补阙赴京	乱不得送冷凉倘无	五言律诗
两河兵火后，西笑见吾曹。海静三山出，天空一鹗高。赁居槐拶屋，行卷雪埋袍。他日如相觅，栽桃近海涛。	贯休	送郑准赴举	两西海天赁行他栽	五言律诗
拄杖邻僧与，殊常不可名。一条黳玉重，百两紫金轻。有乳盘春力，无心合道情。惟宜高处着，将寄谢宣城。	贯休	寄拄杖上王使君	拄殊一百有无惟将	五言律诗
静蹑红兰径，凭高旷望时。无端求句苦，永日壑风吹。大月生峰角，残霞在树枝。祗应刘越石，清啸正相宜。	贯休	秋望寄王使君	静凭无永大残祗清	五言律诗
师与雷居士，寻山道入闽。应将熊耳印，别授武夷君。崖𥕕仙棺出，江垠毒草分。他年相觅在，莫苦入深云。	贯休	送缘有禅师与雷处士入武夷	师寻应别崖江他莫	五言律诗
才大终难住，东浮景渐暄。知将刖足恨，去击李膺门。宿雾开花坞，春潮入苧村。预思秋荐后，一鹗出乾坤。			才东知去宿春预一	五言律诗
庭果色如丹，相思夕照残。云边踏烧去，月下把书看。涧水仙居共，窗风漆树寒。吾君方侧席，未可便怀安。	贯休	寄乌龙山贾泰处士	庭相云月涧窗吾未	五言律诗
应行诸岳遍，象屣半无纲。一法寻常说，此机仍未忘。窗闲藤影老，衲厚瀑痕荒。寄语迷津者，来兹问不妨。	贯休	题大安寺通禅师院	应象一此窗衲寄来	五言律诗
满郭春如画，空堂心自澄。禅抛金鼎药，诗和玉壶冰。白雨飘花尽，晴霞向阁凝。寂寥还得句，因寄柳吴兴。	贯休	春晚寄卢使君	满空禅诗白晴寂因	五言律诗
小一何人识，腾腾天地间。寻常如一鹤，亦不爱青山。铁钵年多赤，麻衣带毳斑。祗闻寻五柳，时到月中还。	贯休	武昌县与昼公兼寄邑宰	小腾寻亦铁麻祗时	五言律诗
大士宅里宿，芙蓉龛畔游。自怜□□在，子莫苦相留。燥叶飘山席，孤云傍茗瓯。裴回不能去，房在好峰头。	贯休	别东林僧	大芙自子燥孤裴房	五言律诗
荒寺雨微微，空堂独掩扉。高吟多忤俗，此貌若为饥。旅梦遭鸿唤，家山被贼围。空余老莱子，相见独依依。	贯休	避地寄高蟾	荒空高此旅家空相	五言律诗
万叠仙山里，无缘见有缘。红心蕉绕屋，白额虎同禅。古木苔封菌，深崖乳杂泉。终期还此去，世事祗如然。	贯休	怀武夷山禅师	万无红白古深终世	五言律诗
幽居山不别，落叶与阶平。尽日吟诗坐，无端个病成。径苔因旱赤，池水入冬清。惟有东峰叟，相寻月下行。	贯休	秋末闲居作	幽落尽无径池惟相	五言律诗
昼公友秦奚，来往踏溪云。如今又到我，还爱许征君。落花鸟衔来，永日香氤氲。终期将尔曹，归去麋鹿群。	贯休	赠许征君	昼来如还落永终归	五言律诗
万事何须问，良时即此时。高秋半夜雨，落叶满前池。静怕龙神识，贫从草木欺。平生无限事，祗有道人知。	贯休	秋夜作因怀天台道者	万良高落静贫平祗	五言律诗
蛮木叶不落，微吟漳水滨。二毛空有雪，万事不如人。壍水平芳草，山花落净巾。天童好真伴，何日更相亲。	贯休	偶作因怀大同道友	蛮微二万壍山天何	五言律诗
黑松林外路，风角远嗈嗈。朔气生荒堡，秋尘满病容。豺掊沙底骨，人上月边烽。休作西行计，西行地渐凶。	贯休	边上行	黑风朔秋豺人休西	五言律诗
六七年不见，相逢鬓已苍。交情终淡薄，诗语更清狂。未得丹霄便，依前四壁荒。但令吾道在，晚达亦何妨。	贯休	江西再逢周琏	六相交诗未依但晚	五言律诗
寺楼闲纵望，不觉到斜晖。故国在何处，多年未得归。寒江平楚外，细雨一鸿飞。终𢽾于陵子，吴山有绿薇。	贯休	登鄱阳寺阁	寺不故多寒细终吴	五言律诗
僻居人不到，吾道本来孤。山色园中有，诗魔象外无。霜禾连岛赤，烟草倚桥枯。何必求深隐，门前似画图。	贯休	秋晚野居	僻吾山诗霜烟何门	五言律诗
轧轧复轧轧，更深门未关。心疼无所得，诗债若为还。露洒一鹤睡，钟余万象闲。惭将此时意，明日寄东山。	贯休	酬杜使君见寄	轧更心诗露钟惭明	五言律诗
我竟胡为者，唠唠但爱吟。身中多病在，湖上住年深。山溜穿苔壁，风钟度雪林。近来心更苦，谁复是知音。	贯休	湖上作	我唠身湖山风近谁	五言律诗
天台四绝寺，归去见师真。莫折枸杞叶，令他十得嗔。天空闻圣磬，瀑细落花巾。必若云中老，他时得有邻。	贯休	送僧归天台寺	天归莫令天瀑必他	五言律诗
安南千万里，师去趣何长。鬓有炎州雪，心为异国香。退牙山象恶，过海布帆荒。早作归吴计，无忘父母乡。	贯休	送僧之安南	安师鬓心退过早无	五言律诗
远逃为乱处，寺与石城连。木落归山路，人初刈剡田。荒林猴咬栗，战地鬼多年。好去楞伽子，精修莫偶然。	贯休	送僧归剡山	远寺木人荒战好精	五言律诗
高士高无敌，腾腾话入燕。无人知尔意，向我道非禅。栗迳穿蕃冢，狼声隔远烟。槃山多道侣，应未有归年。	贯休	送僧入幽州	高腾无向栗狼槃应	五言律诗
羡师游五顶，乞食值年丰。去去谁为侣，栖栖力已充。浊河高岸拆，衰草古城空。必到华严寺，凭师问辨公。	贯休	送僧游五台	羡乞去栖浊衰必凭	五言律诗
五泄江山寺，禅林境最奇。九年吃菜粥，此事少人知。山响僧担谷，林香豹乳儿。伊余头已白，不去更何之。	贯休	送僧入五泄	五禅九此山林伊不	五言律诗
轩窗领岚翠，师得世情忘。惟爱谈诸祖，曾经宿大荒。泉声淹卧榻，云片犯𬬻香。寄语题门者，看经在上方。	贯休	题令宣和尚院	轩师惟曾泉云寄看	五言律诗
淮海兵荒日，分飞直至今。知担诸子出，却入四明深。衣必编仙草，僧应共栗林。秋风溪上路，应得一相寻。	贯休	寄四明闾丘道士二首一	淮分知却衣僧秋应	五言律诗
三千功未了，大道本无程。好共禅师好，墙将药犬行。石门红藓剥，柘坞白云生。莫认无名是，无名已是名。	贯休	寄四明闾丘道士二首二	三大好墙石柘莫无	五言律诗
偷儿成大寇，处处起烟尘。黄叶满空宅，青山见俗人。妖星芒刺越，鬼哭势连秦。惆怅还惆怅，茫茫江海滨。	贯休	经士马中作	偷处黄青妖鬼惆茫	五言律诗
满眼尽疮痍，相逢相对悲。乱阶犹未已，一柱若为支。堰茗蒸红枣，看花似好时。不知今日后，吾道竟何之。	贯休	士马后见赤松舒道士	满相乱一堰看不吾	五言律诗
银地有余光，方公道益芳。谁分修藏力，顶有剃头霜。经勘松风燥，檐垂坞茗香。终须结西社，此县似柴桑。	贯休	题方公院寄夏侯明府	银方谁顶经檐终此	五言律诗
独居三岛上，花竹映柴关。道广群仙惜，名成万事闲。病多唯纵酒，静极不思山。唯有逍遥子，时时自往还。	贯休	与刘象正字	独花道名病静唯时	五言律诗
栖碧思吾友，庭莺百啭时。唯应一处住，方得不相思。云水淹门阃，春雷在树枝。平生无限事，不独白云知。	贯休	怀智体道人	栖庭唯方云春平不	五言律诗
流阳为役者，相访叶纷纷。有句虽如我，无心未似君。构林青及竹，茆屋暖于云。何日相将去，千山麋鹿群。	贯休	赠晦公禅人	流相有无构茆何千	五言律诗
见说山居好，书楼被翠侵。烧熛汀岛境，月色弟兄吟。犬吠黄椑落，牛归红树深。仍闻多白菌，应许一相寻。	贯休	寄静林别墅胡进士兄弟	见书烧月犬牛仍应	五言律诗
可惜复可惜，如今何所之。信来堪大恸，余复用生为。乱世今交鬬，玄宫玉柱隳。春风五陵道，回首不胜悲。	贯休	怀赤松故舒道士	可如信余乱玄春回	五言律诗
无端为五字，字字鬓星星。祗觉人情薄，空余鹤眼青。砌莎藏坠果，窗雪浸残经。祗有归山计，茫茫何所营。	贯休	偶作	无字祗空砌窗祗茫	五言律诗
龙钟多病后，日望遇升平。远念穿嵩雪，前林啭早莺。厨香烹瓠叶，道友扣门声。还似青溪上，微吟踏叶行。	贯休	春日许征君见访	龙日远前厨道还微	五言律诗
古庙积烟萝，威灵及物多。因知曹孟德，争奈此公何。树古雷痕剥，碑荒篆画讹。今朝冥祷祝，祗望息干戈。	贯休	经先主庙作	古威因争树碑今祗	五言律诗
柏梯杉影里，头白药山孙。今古管不得，是非争肯论。虎须悬瀑滴，禅衲带苔痕。常恨龙钟也，无因接话言。	贯休	寄中条道者	柏头今是虎禅常无	五言律诗
登临聊一望，不觉意恞然。陶侃寒溪寺，如今何处边。汀沙生旱雾，山火照平川。终事东归去，干戈满许田。	贯休	夏日晚望	登不陶如汀山终干	五言律诗
眼青禅帔赤，气岸出尘埃。霞外终须去，人间作么来。崖香泉吐乳，坞燥烧□靁。他日终相觅，山门何处开。	贯休	送僧归山	眼气霞人崖坞他山	五言律诗
学力不相敌，清还仿佛同。高于宝月月，谁得射雕弓。至鉴封姚监，良工遇鲁公。如斯深可慕，千古共清风。	贯休	览皎然渠南乡集	学清高谁至良如千	五言律诗
至览如日月，今时即古时。发如边草白，谁念射声□。好鸟挨花落，清风出院迟。知音郭有道，始为一吟之。	贯休	览姚合极玄集	至今发谁好清知始	五言律诗
军书日日催，处处起尘埃。黎庶何由泰，銮舆早晚回。夏租方减食，秋日更闻雷。莫道苍苍意，苍苍眼甚开。	贯休	大驾西幸秋日闻雷	军处黎銮夏秋莫苍	五言律诗
经天纬地物，动必计仙才。几处觅不得，有时还自来。真风含素发，秋色入灵台。吟向霜蟾下，终须神鬼哀。	贯休	诗	经动几有真秋吟终	五言律诗
莽莽古江滨，纷纷坠叶频。烟霞谁是主，丘陇自伤神。吞并宁唯汉，凄凉莫问陈。尽随流水去，寂寞野花春。	贯休	秋末江上望	莽纷烟丘吞凄尽寂	五言律诗
擎钵貌清羸，天寒出寺迟。朱门当大路，风雪立多时。似月心常净，如麻事不知。行人莫轻诮，古佛尽如斯。	贯休	乞食僧	擎天朱风似如行古	五言律诗
九朵碧芙蕖，王维图未图。层层皆有瀑，一一合吾居。雨歇如争出，霜严不例枯。世犹多事在，为尔久踌躇。	贯休	寒望九峰作	九王层一雨霜世为	五言律诗
蓟门寒到骨，战碛雁相悲。古屋不胜雪，严风欲断髭。清吟得冷句，远念失佳期。寂莫谁相问，迢迢天一涯。	贯休	蓟北寒月作	蓟战古严清远寂迢	五言律诗
千峰映碧湘，真隐此中藏。饼不煮石吃，眉应似发长。风榸支酒瓮，鹤虱落琴床。虽𢽾忘机者，斯人尚未忘。	贯休	怀南岳隐士二首一	千真饼眉风鹤虽斯	五言律诗
见说祝融峰，擎天势似腾。藏千寻瀑布，出十八高僧。古路无人迹，新霞出石棱。终期将尔叟，一一月中登。	贯休	怀南岳隐士二首二	见擎藏出古新终一	五言律诗
盛德方清贵，旋闻逐逝波。令人翻不会，积善合如何。直道登朝晚，分忧及物多。至今新定郡，犹咏袴襦歌。	贯休	追忆冯少常	盛旋令积直分至犹	五言律诗
前榜年年见，高名日日闻。常因不平事，便欲见吾君。兄弟居清岛，园林生白云。相思空怅望，庭叶赤纷纷。	贯休	闻闵廷言周琏下第	前高常便兄园相庭	五言律诗
渚宫江上别，倏忽十余年。举世唯攻说，多君即不然。浦珠为履重，园柳助诗玄。勉力酬知己，昌朝正急贤。	贯休	寄景地判官	渚倏举多浦园勉昌	五言律诗
区终不下岛，岛亦不多区。冷格俱无敌，贫根亦似愚。青云终叹命，白阁久围𬬻。今日成名者，还堪为尔吁。	贯休	读贾区贾岛集	区岛冷贫青白今还	五言律诗
索索复索索，无凭却有凭。过溪遭恶雨，乞食得干菱。祗有山相伴，终无事可仍。如逢梅岭旦，向道祗宁馨。	贯休	送衲僧之江西	索无过乞祗终如向	五言律诗
朗吟无一事，孤坐瀔江𣸣。媚世非吾道，良图有白云。蠹鱼开卷落，啄木隔花闻。唯寄壶中客，金丹许共分。	贯休	故林偶作	朗孤媚良蠹啄唯金	五言律诗
流浪江湖久，攀缘岁月阑。高名当世重，好句逼人寒。月苦蝉声嗄，钟清柿叶干。龙钟千万里，拟欲访师难。	贯休	寄栖白大师二首一	流攀高好月钟龙拟	五言律诗
苍苍龙阙晚，九陌杂香尘。方外无他事，僧中有近臣。青门玉露滴，紫阁锦霞新。莫话三峰去，浇风正荡淳。	贯休	寄栖白大师二首二	苍九方僧青紫莫浇	五言律诗
国之东北角，有国每朝天。海力浸不尽，夷风常宛然。山藏罗刹宅，水杂巨鳌涎。好去吴乡子，归来莫隔年。	贯休	送人之渤海	国有海夷山水好归	五言律诗
常见高人说，犹来不偶然。致身同槁木，话道出忘诠。长啸仙钟外，眠楂海月边。倘修阴姹姹，一望寄余焉。	贯休	寄李道士	常犹致话长眠倘一	五言律诗
归客指吴国，风帆几日程。新诗陶雪字，玄发有霜茎。微月生沧海，残涛傍石城。从兹江岛意，应续子陵名。	贯休	秋送夏郢归钱塘	归风新玄微残从应	五言律诗
祗衲一个衲，翠微归旧岑。不知何岁月，即得到师心。迳绕千峰细，庵开乱木深。倘然云外老，他日亦相寻。	贯休	送僧归翠微	祗翠不即迳庵倘他	五言律诗
多君坟在此，令我过悲凉。可惜为人好，刚须被数将。白云从冢出，秋草为谁荒。不觉频回首，西风满白杨。	贯休	经友生坟	多令可刚白秋不西	五言律诗
一减三张价，幽居少室前。岂应贫似我，不得信经年。木落多诗藁，山枯见墨烟。何时深夜坐，共话草堂禅。	贯休	怀洛下卢缙云	一幽岂不木山何共	五言律诗
诗业务经纶，新皆意外新。因知登第榜，不着不平人。句得孤舟月，心飞九陌尘。明年相贺日，应到曲江滨。	贯休	送李铏赴举	诗新因不句心明应	五言律诗
山兄心似我，岸谷亦难交。不见还相忆，来唯添寂寥。茶烟黏衲叶，云水透蘅茆。因话流年事，斯须不可抛。	贯休	宝禅师见访	山岸不来茶云因斯	五言律诗
逸格格难及，半先相遇稀。落花方满地，一局到斜晖。褚胤死不死，将军飞已飞。今朝惭一行，无以造玄微。	贯休	观碁	逸半落一褚将今无	五言律诗
鸟外何须去，衣如藓亦从。但能无一事，即是住孤峰。雨歇云埋阁，月明霜洒松。师心多似我，所以访师重。	贯休	题一上人经阁	鸟衣但即雨月师所	五言律诗
九天宫上圣，降世共昭回。万汇须亭毓，群仙送下来。承干当否极，庶事尽康哉。祗有羲轩比，其余不可陪。	贯休	寿春进祝圣七首千载降祥	九降万群承庶祗其	五言律诗
武宿与文星，常如掌上擎。孙吴机不动，周邵事多行。旰食炉烟细，宵衣隙月明。还闻夔进曲，吹出泰阶平。	贯休	寿春进祝圣七首文有武备	武常孙周旰宵还吹	五言律诗
及溜龙鳞动，君臣道义深。万年轩后镜，一片汉高心。北狄皆输款，南夷尽贡琛。从兹千万岁，枝叶玉森森。	贯休	寿春进祝圣七首从谏如流	及君万一北南从枝	五言律诗
俟时兼待价，垂棘出尘埃。仄席三旌切，移山万里来。烟霞衣上落，阊阖雪中开。寿酒今朝进，无非出世才。	贯休	寿春进祝圣七首搜扬草泽	俟垂仄移烟阊寿无	五言律诗
天将兴大蜀，有道遂君临。四塞同诸子，三边共一心。阇婆香似雪，回鹘马如林。曾读前皇传，巍巍冠古今。	贯休	寿春进祝圣七首守在四夷	天有四三阇回曾巍	五言律诗
曈曈悬佛日，天俣动云韶。缝掖诸生集，麟洲羽客朝。非烟生玉砌，御柳吐金条。击壤翁知否，吾皇即帝尧。	贯休	寿春进祝圣七首大兴三教	曈天缝麟非御击吾	五言律诗
声教无为日，山呼万岁声。隆隆如谷响，合合似雷鸣。翠拔为天柱，根盘倚凤城。恭唯千万岁，岁岁致升平。	贯休	寿春进祝圣七首山呼万岁	声山隆合翠根恭岁	五言律诗
微凉砧满城，林下石床平。发岂无端白，诗须出世清。邻僧同树影，砌月浸蛩声。独自更深坐，无人知此情。	贯休	早秋夜坐	微林发诗邻砌独无	五言律诗
夜坐还早起，寂寥多病身。神清寻梦在，香极觉花新。树露繁于雨，溪云动似人。又知何处客，轧轧转征轮。	贯休	早起	夜寂神香树溪又轧	五言律诗
闲步不觉远，萧萧木落初。诗情抛阃阈，江影动襟裾。阁北鸿行出，霞西雨脚疏。金峰秋更好，乞取又何如。	贯休	秋晚野步	闲萧诗江阁霞金乞	五言律诗
旷望危桥上，微吟落照前。烟霞浓浸海，川岳阔连天。白鸟格不俗，孤云态可怜。终期将尔辈，归去旧江边。	贯休	晚望	旷微烟川白孤终归	五言律诗
颜冉商参甲，鸾凰密勿才。帘垂仙鸟下，吟次圣人来。宝辇千官捧，宫花九色开。何时重一见，为我话蓬莱。	贯休	寄翰林陆学士	颜鸾帘吟宝宫何为	五言律诗
薝卜气雍雍，门深圣泽重。七丝奔小蟹，五字逼雕龙。药转红金鼎，茶开紫阁封。圭峰争去得，卿相日憧憧。	贯休	赠造微禅师院	薝门七五药茶圭卿	五言律诗
海上聊一望，舶帆天际飞。狂蛮莫挂甲，圣主正垂衣。风恶巨鱼出，山昏群獠归。无人知此意，吟到月腾辉。	贯休	南海晚望	海舶狂圣风山无吟	五言律诗
石上桂成丛，师庵在桂中。皆云习凿齿，未可扣真风。雪洗香𬬻碧，霞藏瀑布红。何时甘露偈，一寄剡山东。	贯休	寄庐山大愿和尚	石师皆未雪霞何一	五言律诗
得力未得力，高吟夏又残。二毛非自出，万事到诗难。蝉见木叶落，雷将雨气寒。何妨槌琢后，更献至公看。	贯休	怀薛尚书兼呈东阳王使君	得高二万蝉雷何更	五言律诗
泠泠瀑滴清，贯串有规程。将讽观空偈，全胜照乘明。龙神多共惜，金玉比终轻。愿在玄晖手，常资物外情。	贯休	上冯使君水晶数珠	泠贯将全龙金愿常	五言律诗
去去楞伽子，春深道路长。鸟啼青嶂险，花落紫衣香。此去非余事，还归内道场。凭师将老倒，一向说荥阳。	贯休	送明觉大师兼寄郑山人	去春鸟花此还凭一	五言律诗
久别稀相见，深山道益孤。叶全离大朴，君尚在新吴。钟嗄声飘驿，山顽气喷湖。留诗如和得，一望寄前途。	贯休	庐山寻灵纪不遇	久深叶君钟山留一	五言律诗
皎洁曹溪月，嵯峨七宝林。空传智药记，岂见祖禅心。信衣非苎麻，白云无知音。大哉双峰溪，万古青沉沉。	贯休	题曹溪祖师堂	皎嵯空岂信白大万	五言律诗
常忆将吾友，穿云过瀑西。有碑皆读彻，无处不相携。柽桂株株湿，猿猱个个啼。等闲成远别，窗月又如珪。	贯休	怀匡山道侣	常穿有无柽猿等窗	五言律诗
冥搜忍饥冻，嗟尔不能休。几叹不得力，到头还白头。姓名归紫府，妻子在沧洲。又是蝉声也，如今何处游。	贯休	怀卢延让	冥嗟几到姓妻又如	五言律诗
幽居湖北滨，相访值残春。路远诸峰雨，时多擉鳖人。蒸花初酿酒，渔艇劣容身。莫讶频来此，伊余亦隐沦。	贯休	春晚访镜湖方干	幽相路时蒸渔莫伊	五言律诗
见说相思寺，今来似有期。瘴乡终有出，天意固难欺。昼雨先花岛，秋云挂戍旗。故人多在蜀，不去更何之。	贯休	秋过相思寺	见今瘴天昼秋故不	五言律诗
峨峨非剑阁，有树不堪攀。佛手遮不得，人心似等闲。周王应未雪，白起作何颜。尽日空弹指，茫茫尘世间。	贯休	观地狱图	峨有佛人周白尽茫	五言律诗
任官征战后，度日寄闲身。封卷还高客，飞书问野人。废田教种谷，生路遣寻薪。若起柴桑兴，无先漉酒巾。	贯休	赠雷卿张明府	任度封飞废生若无	五言律诗
沙泉带草堂，纸帐卷空床。静是真消息，吟非俗肺肠。园林坐清影，梅杏嚼红香。谁住原西寺，钟声送夕阳。	齐己	夏日草堂作	沙纸静吟园梅谁钟	五言律诗
贺监旧山川，空来近百年。闻君与琴鹤，终日在渔船。岛露深秋石，湖澄半夜天。云门几回去，题遍好林泉。	齐己	寄镜湖方干处士	贺空闻终岛湖云题	五言律诗
比说归耕钓，迢迢向海涯。春寒游子路，村晚主人家。□□□□□，□山绿过茶。重寻旧邻里，菱藕正开花。	齐己	送人归吴	比迢春村□□重菱	五言律诗
避地依真境，安闲似旧溪。干戈百里外，泉石乱峰西。草瑞香难歇，松灵盖尽低。寻应报休马，瓶锡向南携。	齐己	赠仰上人	避安干泉草松寻瓶	五言律诗
百虫声里坐，夜色共冥冥。远忆诸峰顶，曾栖此性灵。月华澄有象，诗思在无形。彻曙都忘寝，虚窗日照经。	齐己	夜坐	百夜远曾月诗彻虚	五言律诗
野僧教种法，苒苒出蓬蒿。百岁催人老，千年待尔高。静宜兼竹石，幽合近猿猱。他日成阴后，秋风吹海涛。	齐己	新栽松	野苒百千静幽他秋	五言律诗
早晚逐兹来，闲门日为开。乱蛩鸣白草，残菊借苍苔。困卧谁惊起，闲行自欲回。何时此携手，吾子本多才。	齐己	期友人	早闲乱残困闲何吾	五言律诗
个是仙家事，何人合用心。几时终一局，万木老千岑。有路如飞出，无机似陆沉。樵夫可能解，也此废光阴。	齐己	和郑谷郎中看棋	个何几万有无樵也	五言律诗
愤愤呕谗书，无人诵子虚。伤心天佑末，搔首懿宗初。海树青丛短，湖山翠点疏。秋涛看足否，罗刹石边居。	齐己	寄钱塘罗给事	愤无伤搔海湖秋罗	五言律诗
白发久慵簪，常闻病亦吟。瘦应成鹤骨，闲想似禅心。上国杨花乱，沧洲荻笋深。不堪思翠𪩘，西望独沾襟。	齐己	戊辰岁湘中寄郑谷郎中	白常瘦闲上沧不西	五言律诗
造化安能保，山川凿欲翻。精华销地底，珠玉聚侯门。始作骄奢本，终为祸乱根。亡家与亡国，云此更何言。	齐己	寓言	造山精珠始终亡云	五言律诗
折槛意何如，平安信不虚。近来焚谏草，深去觅山居。□□□□□，□□□□余。分明知在处，难寄乱离书。	齐己	寄王振拾遗	折平近深□□分难	五言律诗
先生居处所，野烧几为灰。若有吟魂在，应随夜魄回。地宁销志气，天忍罪清才。古木霜风晚，江禽共宿来。	齐己	经贾岛旧居	先野若应地天古江	五言律诗
槐柳野桥边，行尘暗马前。秋风来汉地，客路入胡天。雁聚河流浊，羊群碛草膻。那堪陇头宿，乡梦逐潺湲。	齐己	送人游塞	槐行秋客雁羊那乡	五言律诗
何处人惊起，飞来过草堂。丹心劳避弋，万里念随阳。影断风天月，声孤荻岸霜。明年趁春去，江上别鸳鸯。	齐己	闻雁	何飞丹万影声明江	五言律诗
南国多山水，君游兴可知。船中江上景，晚泊早行时。子美遗魂地，藏真旧墨池。经过几销日，荒草里寻碑。	齐己	送人游南	南君船晚子藏经荒	五言律诗
旧隐终牵梦，春残结束归。溪山无伴过，风雨有花飞。片石留题字，孤潭照浣衣。邻僧喜相接，埽迳与开扉。	齐己	送益公归旧居	旧春溪风片孤邻埽	五言律诗
永夜不欲睡，虚堂闭复开。却离灯影去，待得月光来。落叶逢巢住，飞萤值我回。天明拂经案，一炷白檀灰。	齐己	不睡	永虚却待落飞天一	五言律诗
夜雨洗河汉，诗怀觉有灵。篱声新蟋蟀，草影老蜻蜓。静引闲机发，凉吹远思醒。逍遥向谁说，时注漆园经。	齐己	新秋雨后	夜诗篱草静凉逍时	五言律诗
百发百中□，□□□□年。丹枝如计分，一箭的无偏。文物兵销国，关河雪霁天。都人看春榜，韩字在谁前。	齐己	送刘蜕秀才赴举	百□丹一文关都韩	五言律诗
岚光叠杳冥，晓翠湿窗明。欲起游方去，重来绕塔行。乱云开鸟道，群木发秋声。曾约诸徒弟，香灯尽此生。	齐己	留题仰山大师塔院	岚晓欲重乱群曾香	五言律诗
小谏才埋玉，星郎亦逝川。国由多聚盗，天似不容贤。兵火焚诗草，江流涨墓田。长安已涂炭，追想更凄然。	齐己	乱中闻郑谷吴延保下世	小星国天兵江长追	五言律诗
八月江行好，风帆日夜飘。烟霞经北固，禾黍过南朝。社客无宗炳，诗家有鲍昭。莫因贤相请，不返旧山椒。	齐己	送东林寺睦公往吴国	八风烟禾社诗莫不	五言律诗
夜久谁同坐，炉寒鼎亦澄。乱松飘雨雪，一室掩香灯。白发添新岁，清吟减旧朋。明朝待晴旭，池上看春冰。	齐己	除夜	夜炉乱一白清明池	五言律诗
谁喜老闲身，春山起送君。欲凭莲社信，转入洞庭云。道路长无阻，干戈渐不闻。秋来向何处，相忆雁成群。	齐己	送秘上人	谁春欲转道干秋相	五言律诗
去岁来寻我，留题在藓痕。又因风雪夜，重宿古松门。玉有疑休泣，诗无主且言。明朝此相送，披褐入桃源。	齐己	寓居岳麓谢进士沈彬再访	去留又重玉诗明披	五言律诗
松门堆复积，埋石亦埋莎。为瑞还难得，居贫莫厌多。听怜终夜落，吟惜一年过。谁在江楼望，漫漫堕绿波。	齐己	对雪	松埋为居听吟谁漫	五言律诗
兵火销邻境，龙沙有去人。江潭牵兴远，风物入题新。雪湛将残腊，霞明向早春。郡侯开宴处，桃李照歌尘。	齐己	和岷公送李评事往宜春	兵龙江风雪霞郡桃	五言律诗
老忆游方日，天涯锡独摇。凌晨从北固，冲雪向南朝。鬓发泉边剃，香灯树下烧。双峰诸道友，夏满有书招。	齐己	送僧	老天凌冲鬓香双夏	五言律诗
路出荆门远，行行日欲西。草枯蛮冢乱，山断汉江低。野店丛蒿短，烟村簇树齐。翻思故林去，在处有猿啼。	齐己	过荆门	路行草山野烟翻在	五言律诗
谩道诗名出，何曾着苦吟。忽来还有意，已过即无心。夏月山长往，霜天寺独寻。故人怜拙朴，时复寄空林。	齐己	山中荅人	谩何忽已夏霜故时	五言律诗
鬓霜垂七十，江国久辞官。满箧新风雅，何人旧岁寒。闲居当野水，幽鸟宿渔竿。终欲相寻去，兵戈时转难。	齐己	赠卢明府闲居	鬓江满何闲幽终兵	五言律诗
不放生纤草，从教遍绿苔。还防长者至，未着牡丹栽。蛱蝶空飞过，鹡鸰时下来。南邻折芳子，到此寂寥回。	齐己	幽庭	不从还未蛱鹡南到	五言律诗
莲峰映敷水，嵩岳压伊河。两处思归久，前贤隐去多。闲身应绝迹，在世幸无他。会向红霞峤，僧龛对薜萝。	齐己	将游嵩华行次荆渚	莲嵩两前闲在会僧	五言律诗
远思极何处，南楼烟水长。秋风过鸿雁，游子在潇湘。海面云生白，天涯堕晚光。徘徊古堤上，曾此赠垂杨。	齐己	远思	远南秋游海天徘曾	五言律诗
不见二三子，悠然吴楚间。尽应生白发，几个在青山。□□□□□，□□莫放闲。君闻国风否，千秋咏关关。	齐己	寄勉二三子	不悠尽几□□君千	五言律诗
津亭虽极望，未称本心闲。白有三江水，青无一点山。新鸿喧夕浦，远棹聚空湾。终遂归匡社，孤帆即此还。	齐己	渚宫江亭寓目	津未白青新远终孤	五言律诗
羡子去东周，行行非旅游。烟霄有兄弟，事业尽曹刘。洛水清奔夏，嵩云白入秋。来年遂鹏化，一举上瀛洲。	齐己	送刘秀才往东洛	羡行烟事洛嵩来一	五言律诗
旧溪千万竿，风雨夜珊珊。白首来江国，黄金买岁寒。乍移伤粉节，终绕着朱栏。会得承春力，新抽锦箨看。	齐己	移竹	旧风白黄乍终会新	五言律诗
角角类关关，春晴锦羽干。文呈五色异，瑞入九苞难。暮宿红兰暖，朝飞绿野寒。山梁从行者，错解仲尼叹。	齐己	雉	角春文瑞暮朝山错	五言律诗
不得先生信，空怀汗漫秋。月华离鹤背，日影上鳌头。欲学孤云去，其如重骨留。槎程在何处，人世屡荒丘。	齐己	怀轩辕先生	不空月日欲其槎人	五言律诗
展转复展转，所思安可论。夜凉难就枕，月好重开门。霜杀百草尽，蛩归四壁根。生来苦章句，早遇至公言。	齐己	永夜感怀寄郑谷郎中	展所夜月霜蛩生早	五言律诗
未得凌云价，何惭所买真。自知桃李世，有爱岁寒人。瑟瑟初离涧，青青未识尘。宁同买花者，贵逐片时春。	齐己	卖松者	未何自有瑟青宁贵	五言律诗
九土尽荒墟，干戈杀害余。更须忧去国，未可守贫居。康泰终来在，编联莫破除。他年遇知己，无耻报襜褕。	齐己	丙寅岁寄潘归仁	九干更未康编他无	五言律诗
石屋晚烟生，松窗铁碾声。因留来客试，共说寄僧名。味击诗魔乱，香搜睡思轻。春风霅川上，忆傍绿丛行。	齐己	尝茶	石松因共味香春忆	五言律诗
万物患有象，不能逃大明。始随残魄灭，又逐晓光生。曲直宁相隐，洪纤必自呈。还如至公世，洞鉴是非情。	齐己	咏影	万不始又曲洪还洞	五言律诗
南归乘客棹，道路免崎岖。江上经时节，船中听鹧鸪。春容含众岫，雨气泛平芜。落日停舟望，王维未有图。	齐己	南归舟中二首一	南道江船春雨落王	五言律诗
长江春气寒，客况棹声闲。夜泊诸村雨，程回数郡山。桑根垂断岸，浪沫聚空湾。已去邻园近，随缘是暂还。	齐己	南归舟中二首二	长客夜程桑浪已随	五言律诗
天涯即爱州，谪去莫多愁。若似承恩好，何如傍主休。瘴昏铜柱黑，草赤火山秋。应想尧阴下，当时獬豸头。	齐己	送迁客	天谪若何瘴草应当	五言律诗
高房占境幽，讲退即冥搜。欠鹤同支遁，多诗似惠休。瓶澄孤井浪，案白小窗秋。莫道归山字，朝贤日献酬。	齐己	题中上人院	高讲欠多瓶案莫朝	五言律诗
无况来江岛，逢君话滞留。生缘同一国，相识共他州。竹影斜青藓，茶香在白瓯。犹怜心道合，多事亦冥搜。	齐己	逢乡友	无逢生相竹茶犹多	五言律诗
试筭平生事，中年欠五年。知非未落后，读易尚加前。分受诗魔役，宁容俗态牵。闲吟见秋水，数只钓鱼船。	齐己	自勉	试中知读分宁闲数	五言律诗
天地有万物，尽应输苦心。他人虽欲解，此道奈何深。返朴遗时态，关门度岁阴。相思去秋夕，共对冷灯吟。	齐己	寄诗友	天尽他此返关相共	五言律诗
花落水喧喧，端居信昼昏。谁来看山寺，自要埽松门。是事皆能讳，唯诗未懒言。传闻好时世，亦欲背啼猿。	齐己	居道林寺书怀	花端谁自是唯传亦	五言律诗
中元斋醮后，残烬满空坛。老鹤心何待，尊师鬓已干。幡灯古殿夜，霜霰大椿寒。谁见长生路，人间事万端。	齐己	经吴平观	中残老尊幡霜谁人	五言律诗
拔剑绕残樽，歌终便出门。西风满天雪，何处报人恩。勇死寻常事，轻雠不足论。翻嫌易水上，细碎动离魂。	齐己	剑客	拔歌西何勇轻翻细	五言律诗
莫染亦莫镊，任从伊满头。白虽无耐药，黑也不禁秋。静枕听蝉卧，闲垂看水流。浮生未达此，多为尔为愁。	齐己	白发	莫任白黑静闲浮多	五言律诗
风声吹竹健，凉气着身轻。谁有闲心去，江边看水行。村遥红树远，野阔白烟平。试裂芭蕉片，题诗问竺卿。	齐己	秋兴寄胤公	风凉谁江村野试题	五言律诗
城里无闲处，却寻城外行。田园经雨水，乡国忆桑耕。傍涧蕨薇老，隔村冈陇横。何穷此心兴，时复鹧鸪声。	齐己	野步	城却田乡傍隔何时	五言律诗
三月看无也，芳时此可嗟。园林欲向夕，风雨更吹花。影乱冲人蝶，声繁绕堑蛙。那堪傍杨柳，飞絮满邻家。	齐己	残春	三芳园风影声那飞	五言律诗
取尽风骚妙，名高身倍闲。久离王者阙，欲向祖师山。幕府秋招去，溪邻日望还。伊余岂酬敌，来往踏苔斑。	齐己	酬尚颜	取名久欲幕溪伊来	五言律诗
云势崄于峰，金流断竹风。万方应望雨，片景欲焚空。毒害芙蓉死，烦蒸瀑布红。恩多是团扇，出入画屏中。	齐己	苦热	云金万片毒烦恩出	五言律诗
莫疑空手去，无援取高科。直是文章好，争如德行多。烟霄心一寸，霜雪路千坡。称意东归后，交亲那喜何。	齐己	送欧阳秀才赴举	莫无直争烟霜称交	五言律诗
谁见少年心，低摧向苦吟。后须离影响，得必洞精深。道院春苔径，僧楼夏竹林。天如爱才子，何虑未知音。	齐己	谢王秀才见示诗卷	谁低后得道僧天何	五言律诗
吴都霸道昌，才子去观光。望阙云天近，朝宗水路长。海门收片雨，建业泊残阳。欲问淮王信，仙都即帝乡。	齐己	送徐秀才之吴	吴才望朝海建欲仙	五言律诗
风篁清一院，坐卧润肌肤。此境终抛去，邻房肯信无。身非王者役，门是祖师徒。毕竟伊云鸟，从来我友于。	齐己	独院偶作	风坐此邻身门毕从	五言律诗
僻巷谁相访，风篱翠蔓牵。易中通性命，贫里过流年。且有吟情挠，都无俗事煎。时闻得新意，多是此忘缘。	齐己	酬元员外见寄	僻风易贫且都时多	五言律诗
皎然灵一时，还有屈于诗。世岂无英主，天何惜大师。道终归正始，心莫问多岐。览卷堪惊立，贞风喜未衰。	齐己	寄文秀大师	皎还世天道心览贞	五言律诗
半幅古潺颜，看来心意闲。何须寻鸟道，即此出人间。𪩘暮疑啼狖，松深认掩关。知君远相惠，免我忆归山。	齐己	谢兴公上人寄山水簇子	半看何即𪩘松知免	五言律诗
古律皆深妙，新吟复造微。搜难穷月窟，琢苦尽天机。晚桧清蝉咽，寒江白鸟飞。他年旧山去，为子远携归。	齐己	酬微上人	古新搜琢晚寒他为	五言律诗
西笑道何光，新朝旧桂堂。春官如白傅，内试似文皇。变化龙三十，升腾凤一行。还家几多兴，满袖月中香。	齐己	同光岁送人及第东归	西新春内变升还满	五言律诗
野癖虽相似，生涯即不同。红霞禅石上，明月钓船中。醉倒芦花白，吟缘蓼岸红。相思何以寄，吾道本空空。	齐己	寄江居耿处士	野生红明醉吟相吾	五言律诗
一卧四十日，起来秋气深。已甘长逝魄，还见旧交心。撑拄筇犹重，枝梧力未任。终将此形陋，归死故丘林。	齐己	病起二首一	一起已还撑枝终归	五言律诗
秋风已伤骨，更带竹声吹。抱疾关门久，扶羸傍砌时。无生即不可，有死必相随。除却归真觉，何由拟免之。	齐己	病起二首二	秋更抱扶无有除何	五言律诗
一论破双空，持行大国中。不知从此去，何处挫邪宗。昼雨悬帆黑，残阳泊岛红。应游到㴩岸，相忆绕茶丛。	齐己	送中观进公归巴陵	一持不何昼残应相	五言律诗
高名喧省闼，雅颂出吾唐。叠𪩘供秋望，无云到夕阳。自封修药院，别埽着僧床。几梦中朝事，依依鹓鹭行。	齐己	寄郑谷郎中	高雅叠无自别几依	五言律诗
塞门春已暖，连影起苹风。云梦千行去，潇湘一夜空。江人休举网，虏将又虚弓。莫失南来伴，衡阳树即红。	齐己	归雁	塞连云潇江虏莫衡	五言律诗
九叠苍崖里，禅家凿翠开。清时谁梦到，白傅独寻来。怪石和僧定，闲云共鹤回。任兹休去者，心是不然灰。	齐己	登大林寺观白太傅题版	九禅清白怪闲任心	五言律诗
今岁赴春闱，达如夫子稀。山中把卷去，榜下注官归。楚月吟前落，江禽酒外飞。闲游向诸寺，却看白麻衣。	齐己	赠曹松先辈	今达山榜楚江闲却	五言律诗
讲终斋磬罢，何处称真心。古寺高杉下，炎天独院深。燕和江鸟语，墙夺暮花阴。大府多才子，闲过在竹林。	齐己	夏日江寺寄无上人	讲何古炎燕墙大闲	五言律诗
梅月来林寺，冥冥各闭门。已应双履迹，全没乱云根。琢句心无味，看经眼亦昏。何时见清霁，招我凭岩轩。	齐己	夏日梅雨中寄睦公	梅冥已全琢看何招	五言律诗
钟陵千首作，笔绝亦身终。知落干戈里，谁家煨烬中。吟斋春长蕨，钓渚夜鸣鸿。惆怅秋江月，曾招我看同。	齐己	伤郑谷郎中	钟笔知谁吟钓惆曾	五言律诗
山衲宜何处，经行避暑深。峰西多古寺，日午乱松阴。鹤默堪分静，蝉凉解助吟。殷勤题壁去，秋早此相寻。	齐己	临行题友生壁	山经峰日鹤蝉殷秋	五言律诗
昨夜从香社，辞君出薜萝。晚来巾舃上，已觉俗尘多。远路萦芳草，遥空共白波。南朝在天末，此去重经过。	齐己	别东林后回寄修睦	昨辞晚已远遥南此	五言律诗
雷电不敢伐，鳞皴势万端。蠹依枯节死，蛇入朽根盘。影浸僧禅湿，声吹鹤梦寒。寻常风雨夜，应有鬼神看。	齐己	古松	雷鳞蠹蛇影声寻应	五言律诗
人中林下现，名自有闲忙。建业红尘热，栖霞白石凉。倚身柽几稳，洒面瀑流香。不似高斋里，花连竹影长。	齐己	夏日西霞寺书怀寄张逸人	人名建栖倚洒不花	五言律诗
然诺竟如何，诸侯见重多。高房度江雨，经月长寒莎。道本同骚雅，书曾到薜萝。相寻未相见，危阁望沧波。	齐己	访自牧上人不遇	然诸高经道书相危	五言律诗
大士生兜率，空池满白莲。秋风明月下，斋日影堂前。色后群芳拆，香殊百和燃。谁知不染性，一片好心田。	齐己	题东林白莲	大空秋斋色香谁一	五言律诗
乱后江边寺，堪怀二律师。几番新弟子，一样旧威仪。院影连春竹，窗声接雨池。共缘山水癖，久别共题诗。	齐己	寄怀江西征岷二律师	乱堪几一院窗共久	五言律诗
十八贤真在，时来拂榻看。已知前事远，更结后人难。泉滴胜清磬，松香掩白檀。凭君听朝贵，谁欲厌簪冠。	齐己	东林作寄金陵知己	十时已更泉松凭谁	五言律诗
闰年春过后，山寺始花开。还有无心者，闲寻此境来。鸟幽声忽断，茶好味重回。知住南岩久，冥心坐绿苔。	齐己	山寺喜道者至	闰山还闲鸟茶知冥	五言律诗
紫霄兼二老，相对倚空寒。久别成衰病，重来更上难。径危云母滑，崖旱瀑流干。目断岚烟际，神仙有石坛。	齐己	再游匡山	紫相久重径崖目神	五言律诗
他皆恃勋贵，君独爱诗玄。终日秋光里，无人竹影边。东楼生倚月，北固积吟烟。闻说鸳行里，多才复少年。	齐己	赠浙西李推官	他君终无东北闻多	五言律诗
终南山北面，直下是长安。自埽青苔室，闲攲白石看。风吹窗树老，日晒窦云干。时向圭峰宿，僧房瀑布寒。	齐己	题终南山隐者室	终直自闲风日时僧	五言律诗
九重方侧席，四海仰文明。好把孤吟去，便随公道行。梁园浮雪气，汴水涨春声。此日登仙众，君应最后生。	齐己	送孙凤秀才赴举	九四好便梁汴此君	五言律诗
朝开暮亦衰，雨打复风吹。古屋无人处，残阳满地时。静依青藓片，闲缀绿莎枝。繁艳根枝在，明年向此期。	齐己	落花	朝雨古残静闲繁明	五言律诗
独怜苍翠文，长与寂寥存。鹤静窥秋片，僧闲踏冷痕。月明疏竹径，雨歇败莎根。别有深宫里，兼花锁断魂。	齐己	秋苔	独长鹤僧月雨别兼	五言律诗
破虏与平戎，曾居第一功。明时不用武，白首向秋风。马病霜飞草，弓闲雁过空。儿孙已成立，胆气亦英雄。	齐己	老将	破曾明白马弓儿胆	五言律诗
久与寒灰合，人中亦觉闲。重城不锁梦，每夜自归山。雨破冥鸿出，桐枯井月还。唯君道心在，来往寂寥间。	齐己	城中示友人	久人重每雨桐唯来	五言律诗
怀才难自住，此去亦如僧。何处西风夜，孤吟旅舍灯。路沿湘树叠，山入楚云层。若有东来札，归鸿亦可凭。	齐己	送友人游湘中	怀此何孤路山若归	五言律诗
高眠当圣代，云鸟未为孤。天子征不起，闲人亲得无。猿猱狂欲坠，水石怪难图。寂寞荒斋外，松杉相倚枯。	齐己	经费征君旧居	高云天闲猿水寂松	五言律诗
夫子垂竿处，空江照古台。无人更如此，白浪自成堆。鹤静寻僧去，鱼狂入海回。登临秋值晚，树石尽多苔。	齐己	严陵钓台	夫空无白鹤鱼登树	五言律诗
倚杖聊摅望，寒原远近分。夜来何处火，烧出古人坟。野势盘空泽，江流合暮云。残阳催百鸟，各自着栖群。	齐己	原上晚望	倚寒夜烧野江残各	五言律诗
尘中名利热，鸟外水云闲。吾子多高趣，秋风独自还。空囊随客棹，几宿泊湖山。应有吟僧在，邻居树影间。	齐己	送惠空上人归	尘鸟吾秋空几应邻	五言律诗
新吟忽有寄，千里到荆门。落日云初碧，残年眼正昏。已为难敌手，谁更入深论。后信多相寄，吾生重此言。	齐己	酬章水知己	新千落残已谁后吾	五言律诗
林下高眠起，相招得句时。开门流水入，静话鹭鸶知。每许题成晚，多嫌雪阻期。西斋坐来久，风竹撼疏篱。	齐己	次韵酬郑谷郎中	林相开静每多西风	五言律诗
刚有峨嵋念，秋来锡欲飞。会抛湘寺去，便逐蜀帆归。难世堪言善，闲人合见机。殷勤别诸友，莫厌楚江薇。	齐己	思游峨嵋寄林下诸友	刚秋会便难闲殷莫	五言律诗
南去谒诸侯，名山亦得游。便应寻瀑布，乘兴上岣嵝。高鸟随云起，寒星向地流。相思应北望，天晚石桥头。	齐己	送刘秀才南游	南名便乘高寒相天	五言律诗
莫问年将朽，加餐已不多。形容浑瘦削，行止强牵拖。死也何忧恼，生而有咏歌。侯门终谢去，却埽旧松萝。	齐己	示诸侄	莫加形行死生侯却	五言律诗
高迹何来此，游方渐老身。欲投莲岳夏，初过竟陵春。锡影离云远，衣痕拂藓新。无言即相别，此处不迷津。	齐己	竟陵遇昼公	高游欲初锡衣无此	五言律诗
吾师诗匠者，真个碧云流。争得梁太子，重为文选楼。锦江新冢树，婺女旧山秋。欲去焚香礼，啼猿峡阻修。	齐己	闻贯休下世	吾真争重锦婺欲啼	五言律诗
山带金名远，楼台压翠层。鱼龙光照像，风浪影摇灯。槛外扬州树，船通建业僧。尘埃何所到，青石坐如冰。	齐己	金山寺	山楼鱼风槛船尘青	五言律诗
暑气时将薄，虫声夜转稠。江湖经一雨，日月换新秋。有景堪援笔，何人未上楼。欲承凉冷兴，西向碧嵩游。	齐己	早秋雨后晚望	暑虫江日有何欲西	五言律诗
空江平野流，风岛苇飕飕。残日衔西塞，孤帆向北洲。边鸿渡汉口，楚树出吴头。终入高云里，身依片石休。	齐己	过西塞山	空风残孤边楚终身	五言律诗
岂敢言招隐，归休喜自安。一溪云卧稳，四海路行难。瑞兽藏头角，幽禽惜羽翰。子猷何处在，老尽碧琅玕。	齐己	溪斋二首一	岂归一四瑞幽子老	五言律诗
杉竹映溪关，修修共岁寒。幽人眠日晏，花雨落春残。道妙言何强，诗玄论甚难。闲居有亲赋，搔首忆潘安。	齐己	溪斋二首二	杉修幽花道诗闲搔	五言律诗
始惊三伏尽，又遇立秋时。露彩朝还冷，云峰晚更奇。垅香禾半熟，原迥草微衰。幸好清光里，安仁谩起悲。	齐己	新秋	始又露云垅原幸安	五言律诗
梦绕嵯峨里，神疏骨亦寒。觉来谁共说，壁上自图看。古翠松藏寺，春红杏湿坛。归心几时遂，日向渐衰残。	齐己	寄上荆渚因梦庐岳乃图壁赋	梦神觉壁古春归日	五言律诗
河冰连地冻，朔气压春寒。开户思归远，出门移步难。湖云黏雁重，庙树刮风干。坐看孤灯焰，微微向晓残。	齐己	己卯岁值冻阻归有作	河朔开出湖庙坐微	五言律诗
兵寇残江墅，生涯尽荡除。事堪煎桂玉，时莫倚诗书。暮狖啼空半，春山列雨余。舟中有新作，回寄示慵疏。	齐己	送卢说乱后投知己	兵生事时暮春舟回	五言律诗
三载羊公政，千年岘首碑。何人更堕泪，此道亦殊时。兵火烧文缺，江云触藓滋。那堪望黎庶，匝地是疮痍。	齐己	读岘山碑	三千何此兵江那匝	五言律诗
鹿门埋孟子，岘首载羊公。万古千秋里，青山明月中。政从襄沔绝，诗过洞庭空。尘路谁回眼，松声两处风。	齐己	过鹿门作	鹿岘万青政诗尘松	五言律诗
大化终华顶，灵踪示玉泉。由来负高尚，合向好山川。洞壑藏诸怪，杉松列瘦烟。千秋空树影，犹似覆长禅。	齐己	题玉泉寺大师影堂	大灵由合洞杉千犹	五言律诗
秋光明水国，游子倚长亭。海浸全吴白，山澄百越青。英雄贵黎庶，封土绝精灵。句践魂如在，应悬战血腥。	齐己	秋日钱塘作	秋游海山英封句应	五言律诗
分有争忘得，时来须出山。白云终许在，清世莫空还。驿树秋声健，行衣雨点斑。明年从月里，满握度春关。	齐己	送人赴举	分时白清驿行明满	五言律诗
通宵亦孤坐，但念旧峰云。白日还如此，清闲本共君。二毛凋一半，百岁去三分。早晚寻流水，同归麋鹿群。	齐己	友人寒夜所寄	通但白清二百早同	五言律诗
何必要识面，见诗惊苦心。此门从自古，难学至如今。青草湖云阔，黄陵庙木深。精搜当好景，得即动知音。	齐己	酬洞庭陈秀才	何见此难青黄精得	五言律诗
四面白波声，中流翠峤横。望来堪目断，上彻始心平。鸟向天涯去，云连水国生。重来与谁约，题罢自吟行。	齐己	登金山寺	四中望上鸟云重题	五言律诗
归休兴若何，朱绂尽还他。自有园林阔，谁争山水多。村烟晴莽苍，僧磬晚嵯峨。野醉题招隐，相思可寄么。	齐己	寄吴都沈员外彬	归朱自谁村僧野相	五言律诗
山称明月好，月出遍山明。要上诸峰去，无妨半夜行。白猿真雪色，幽鸟古琴声。吾子居来久，应忘我在城。	齐己	寄明月山僧	山月要无白幽吾应	五言律诗
千万僧中宝，三朝帝宠身。还源未化火，举国葬全真。文集编金在，碑铭刻玉新。有谁于异代，弹指礼遗尘。	齐己	寄哭西川坛长广济大师	千三还举文碑有弹	五言律诗
玉垒峨嵋秀，岷江锦水清。古人搜不尽，吾子得何精。可信由前习，堪闻正后生。东西五千里，多谢寄无成。	齐己	酬西川楚峦上人卷	玉岷古吾可堪东多	五言律诗
今体雕镂妙，古风研考精。何人忘律韵，为子辨诗声。贾岛苦兼此，孟郊清独行。荆门见编集，愧我老无成。	齐己	览延栖上人卷	今古何为贾孟荆愧	五言律诗
贾岛存正始，王维留格言。千篇千古在，一咏一惊魂。离别无他寄，相思共此门。阳春堪永恨，郢路转尘昏。	齐己	寄洛下王彝训先辈二首一	贾王千一离相阳郢	五言律诗
北极新英主，高科旧少年。风流传贵达，谈笑取荣迁。洛水秋空底，嵩峰晓翠巅。寻常谁并马，桥上戏成篇。	齐己	寄洛下王彝训先辈二首二	北高风谈洛嵩寻桥	五言律诗
把卷思高兴，潇湘阔浸门。无云生翠浪，有月动清魂。倚槛应穷底，凝情合到源。为君吟所寄，难甚至忘筌。	齐己	酬岳阳李主簿卷	把潇无有倚凝为难	五言律诗
长忆旧山日，与君同聚沙。未能精贝叶，便学咏杨花。苦甚伤心骨，清还切齿牙。何妨继余习，前世是诗家。	齐己	寄怀江西僧达禅翁	长与未便苦清何前	五言律诗
凭君游蜀去，细为话幽奇。丧乱嘉陵驿，尘埃贾岛诗。未应过锦府，且合上峨嵋。既逐高科后，东西任所之。	齐己	送吴守明先辈游蜀	凭细丧尘未且既东	五言律诗
莲岳三征者，论诗旧与君。相留曾几岁，酬唱有新文。翠窦容闲憩，岚峰许共分。当年若同访，合得伴吟云。	齐己	寄普明大师可准	莲论相酬翠岚当合	五言律诗
求己甚忘筌，得之经浑然。僻能离诡差，清不尚妖妍。冷澹闻姚监，精奇见浪仙。如君好风格，自可继前贤。	齐己	还黄平素秀才卷	求得僻清冷精如自	五言律诗
为□□□者，各自话离心。及第还全蜀，游方归二林。巴江□□涨，楚野入吴深。他日传消息，东西不易寻。	齐己	与张先辈话别	为各及游巴楚他东	五言律诗
一闻归阙下，几番熟金桃。沧海期仍晚，清资路渐高。研冰濡谏笔，赋雪拥朝袍。岂念空林下，冥心坐石劳。	齐己	寄朱拾遗	一几沧清研赋岂冥	五言律诗
洒落南宗子，游方迹似云。青山寻处处，赤叶路纷纷。虎共松岩宿，猿和石溜闻。何峰一回首，忆我在人群。	齐己	荆门送兴禅师	洒游青赤虎猿何忆	五言律诗
大志终难起，西峰卧翠堆。床前倒秋壑，枕上过春雷。鹤见丹成去，僧闻栗熟来。荒斋松竹老，鸾鹤自裴回。	齐己	过西山施肩吾旧居	大西床枕鹤僧荒鸾	五言律诗
四郊云影合，千里雨声来。尽洗红埃去，并将清气回。潺湲浮楚甸，萧散露荆台。欲赋随车瑞，濡毫渴𫍲才。	齐己	喜夏雨	四千尽并潺萧欲濡	五言律诗
根盘潜岳半，顶逼日轮边。冷碧无云点，危棱有瀑悬。秀轻毛女下，名与鼎湖偏。谁见扶持力，峨峨出后天。	齐己	浣口泊舟晓望天柱峰	根顶冷危秀名谁峨	五言律诗
北面香炉秀，南边瀑布寒。自来还独去，夏满又秋残。日影松杉乱，云容洞壑宽。何峰是邻侧，片石许相安。	齐己	寄楚萍上人	北南自夏日云何片	五言律诗
簪履为官兴，芙蓉结社缘。应思陶令醉，时访远公禅。茶影中残月，松声里落泉。此门曾共说，知未遂终焉。	齐己	寄江西幕中孙鲂员外	簪芙应时茶松此知	五言律诗
盆沼陷花边，孤明似玉泉。涵虚心不浅，待月底长圆。平稳承天泽，依微泛曙烟。何须照菱镜，即此鉴媸妍。	齐己	盆池	盆孤涵待平依何即	五言律诗
彼此垂七十，相逢意若何。圣明殊未至，离乱更应多。澹泊门难到，从容日易过。余生消息外，只合听诗魔。	齐己	喜干昼上人远相访	彼相圣离澹从余只	五言律诗
一室贮琴尊，诗皆大雅言。夜过秋竹寺，醉打老僧门。远烧来篱下，寒蔬簇石根。闲庭除鹤迹，半是杖头痕。	齐己	过陈陶处士旧居	一诗夜醉远寒闲半	五言律诗
敬亭山色古，庙与寺松连。住此修行过，春风四十年。鼎尝天柱茗，诗硾剡溪笺。冥目应思着，终南北阙前。	齐己	寄敬亭清越	敬庙住春鼎诗冥终	五言律诗
湘潭春水满，岸远草青青。有客钓烟月，无人论醉醒。门前蛟蜃气，蓑上蕙兰馨。曾受蒙庄子，逍遥一卷经。	齐己	湘江渔父	湘岸有无门蓑曾逍	五言律诗
绿树深深处，长明焰焰灯。春时游寺客，花落闭门僧。万法心中寂，孤泉石上澄。劳生莫相问，喧默不相应。	齐己	书古寺僧房	绿长春花万孤劳喧	五言律诗
老隐洞庭西，渔樵共一溪。琴前孤鹤影，石上远僧题。橘柚园林熟，蒹葭径路迷。君能许邻并，分药𣃁春畦。	齐己	湖西逸人	老渔琴石橘蒹君分	五言律诗
舟子相呼起，长江未五更。几看星月在，犹带梦魂行。鸟乱村林迥，人喧水栅横。苍茫平野外，渐认远峰名。	齐己	江行早发	舟长几犹鸟人苍渐	五言律诗
宜阳南面路，下岳又经过。枫叶红遮店，芒花白满坡。猿无山渐薄，雁众水还多。日落犹前去，诸村牧竖歌。	齐己	宜阳道中作	宜下枫芒猿雁日诸	五言律诗
晚照背高台，残钟残角催。能销几度落，已是半生来。吹叶阴风发，漫空暝色回。因思古人事，更变尽尘埃。	齐己	落日	晚残能已吹漫因更	五言律诗
柳暖莺多语，花明草尽长。风流在诗句，牵率绕池塘。叫切禽名宇，飞忙蝶姓庄。时来真可惜，自勉掇兰芳。	齐己	春兴	柳花风牵叫飞时自	五言律诗
天际云根破，寒山列翠回。幽人当立久，白鸟背飞来。瀑溅何州地，僧寻几峤苔。终须拂巾履，独去谢尘埃。	齐己	远山	天寒幽白瀑僧终独	五言律诗
谁知闲退迹，门迳入寒汀。静倚云僧杖，孤看野烧星。墨沾吟石黑，苔染钓船青。相对唯溪寺，初宵闻念经。			谁门静孤墨苔相初	五言律诗
旧林诸侄在，还住本师房。共埽焚修地，同闻水石香。莫将闲世界，拟敌好时光。须看南山下，无名冢满冈。	齐己	勉道林谦光鸿蕴二侄	旧还共同莫拟须无	五言律诗
晨午殊丰足，伊何挠肺肠。形容侵老病，山水忆韬藏。必谢金台去，还携铁锡将。东林露坛畔，旧对白莲房。	齐己	渚宫自勉二首一	晨伊形山必还东旧	五言律诗
毕竟拟何求，随缘去住休。天涯游胜境，海上宿仙洲。梦好寻无迹，诗成旋不留。从他笑轻事，独自忆庄周。	齐己	渚宫自勉二首二	毕随天海梦诗从独	五言律诗
㴩湖唯上贡，何以惠寻常。还是诗心苦，堪消蜡面香。碾声通一室，烹色带残阳。若有新春者，西来信勿忘。	齐己	谢㴩湖茶	㴩何还堪碾烹若西	五言律诗
郡带女𡡓名，民康境亦宁。晏梳秋鬓白，闲坐暮山青。赠客椒初熟，寻僧酒半醒。应怀旧居处，歌管隔墙听。	齐己	寄归州马判官	郡民晏闲赠寻应歌	五言律诗
闭眼即开门，人间事倦闻。如何迎好客，不似看闲云。少欲资三要，多言让十分。疏慵本吾性，任笑早离群。	齐己	倦客	闭人如不少多疏任	五言律诗
此去清凉顶，期瞻大圣容。便应过洛水，即未上嵩峰。残照催行影，幽林惜驻踪。想登金阁望，东北极兵锋。	齐己	送灵{巩/言}上人游五台	此期便即残幽想东	五言律诗
坐卧与行住，入禅还出吟。也应长日月，消得个身心。默论相如少，黄梅付嘱深。门前古松径，时起步清阴。	齐己	静坐	坐入也消默黄门时	五言律诗
天策二首作，境幽搜亦玄。阁横三楚上，题挂九霄边。寺额因标胜，诗人合遇贤。他时谁倚槛，吟此岂忘筌。	齐己	谢虚中上人寄示题天策阁诗	天境阁题寺诗他吟	五言律诗
紫衣居贵上，青衲老关中。事佛门相似，朝天路不同。神凝无恶梦，诗澹老真风。闻道知音在，官高信莫通。	齐己	荆门寄怀章供奉兼呈幕中知	紫青事朝神诗闻官	五言律诗
思量江令意，爱石甚悠悠。贪向深宫去，死同亡国休。两株荒草里，千古暮江头。若似黄金贵，隋军也不留。	齐己	江令石	思爱贪死两千若隋	五言律诗
良夜如清昼，幽人在小庭。满空垂列宿，那个是文星。世界归谁是，心魂向自宁。何当见尧舜，重为造生灵。	齐己	月下作	良幽满那世心何重	五言律诗
宋杜诗题在，风骚到此真。独来终日看，一为拂秋尘。古石生寒仞，春松脱老鳞。高僧眼根静，应见客吟神。	齐己	游道林寺四绝亭观宋杜诗版	宋风独一古春高应	五言律诗
莫把毛生刺，低佪谒李膺。须防知佛者，解笑爱名僧。道性宜如水，诗情合似冰。还同莲社客，联唱绕香灯。	齐己	勉诗僧	莫低须解道诗还联	五言律诗
珍重岁寒烟，携来路几千。只应真典诰，消得苦磨研。正色浮端砚，精光动蜀笺。因君强濡染，舍此即忘筌。	齐己	谢人墨	珍携只消正精因舍	五言律诗
西峰大雪开，万叠向空堆。客贵犹寻去，僧高肯不来。潭澄猿覰月，窦冷鹿眠苔。公子将才子，联题兴未回。	齐己	送人游玉泉寺	西万客僧潭窦公联	五言律诗
诗心何以传，所证自同禅。觅句如探虎，逢知似得仙。神清太古在，字好雅风全。曾沐星郎许，终惭是斐然。	齐己	寄郑谷郎中	诗所觅逢神字曾终	五言律诗
欲布如膏势，先闻动地雷。云龙相得起，风电一时来。霡霂农桑野，冥蒙杨柳台。何人待晴暖，庭有牡丹开。	齐己	春雨	欲先云风霡冥何庭	五言律诗
明月峰头石，曾闻学月明。别舒长夜彩，高照一村耕。颇乱无私理，徒惊鄙俗情。传云遭凿后，顽白在峥嵘。	齐己	明月峰	明曾别高颇徒传顽	五言律诗
仙掌峰前得，何当此见遗。百年衰朽骨，六尺岁寒姿。雪外兼松凭，泉边待月欹。他时出山去，犹谢见相随。	齐己	谢人惠紫栗拄杖	仙何百六雪泉他犹	五言律诗
君游南国去，旅梦若为宁。一路随鸿雁，千峰绕洞庭。林明枫尽落，野黑烧初经。有兴寻僧否，湘西寺最灵。	齐己	送人游湘湖	君旅一千林野有湘	五言律诗
发地才过膝，蟠根已有灵。严霜百草白，深院一林青。后夜萧骚动，空阶蟋蟀听。谁于千岁外，吟绕老龙形。	齐己	小松	发蟠严深后空谁吟	五言律诗
考槃应未永，聊此养闲疏。野趣今何似，诗题旧不如。春篁离箨尽，陂藕折花初。终要秋云是，从风恣卷舒。	齐己	金江寓居	考聊野诗春陂终从	五言律诗
日日冲残热，相寻入乱蒿。闲中滋味远，诗里是非高。碧耸新生竹，红垂半熟桃。时难未可出，且欲淬豪曹。	齐己	晚夏金江寓居答友生	日相闲诗碧红时且	五言律诗
到处听时论，知君屈最深。秋风几西笑，抱玉但伤心。野水翻红藕，沧江老白禽。相思未相识，闻在蜀中吟。	齐己	寄李洞秀才	到知秋抱野沧相闻	五言律诗
叠叠叠岚寒，红尘翠里盘。前程有名利，此路莫艰难。云水侵天老，轮蹄到月残。何能寻四皓，过尽见长安。	齐己	过商山	叠红前此云轮何过	五言律诗
日日沧江去，时时得意归。自能终洁白，何处悮翻飞。晚立银塘阔，秋栖玉露微。残阳苇花畔，双下钓鱼矶。	齐己	鹭鸶二首一	日时自何晚秋残双	五言律诗
雪里曾迷我，笼中旧养君。忽从红蓼岸，飞出白鸥群。影照翘滩浪，翎濡宿岛云。鸳鸿解相忆，天上列纷纷。	齐己	鹭鸶二首二	雪笼忽飞影翎鸳天	五言律诗
浊世住终难，孤峰念永安。逆风眉磔磔，冲雪锡珊珊。石室关霞嫩，松枝拂藓干。岩猿应认得，连臂下句栏。	齐己	送僧归南岳	浊孤逆冲石松岩连	五言律诗
烦暑莫相煎，森森在眼前。暂来还尽日，独坐只闻蝉。草媚终难死，花飞卒未蔫。秋风舍此去，满箧贮新篇。	齐己	夏日林下作	烦森暂独草花秋满	五言律诗
风雨如尧代，何心欲退藏。诸侯行教化，下国自耕桑。道挫时机尽，禅留话路长。前溪久不过，忽觉早禾香。	齐己	村居寄怀	风何诸下道禅前忽	五言律诗
相于分倍亲，静论到吟真。王泽曾无外，风骚甚少人。鸿随秋过尽，雪向腊飞频。何处多幽胜，期君作近邻。	齐己	酬王秀才	相静王风鸿雪何期	五言律诗
往年吟月社，因乱散扬州。未免无端事，何妨出世流。洞庭禅过腊，衡岳坐经秋。终说将衣钵，天台老去休。	齐己	赠无本上人	往因未何洞衡终天	五言律诗
天下艰难际，全家入华山。几劳丹诏问，空见使臣还。瀑布寒吹梦，莲峰翠湿关。兵戈阻相访，身老瘴云间。	齐己	寄华山司空图	天全几空瀑莲兵身	五言律诗
波心精舍好，那岸是繁华。碍目无高树，当门即远沙。晨斋来海客，夜磬到渔家。石鼎秋涛静，禅回有岳茶。	齐己	题真州精舍	波那碍当晨夜石禅	五言律诗
名山知不远，长忆寺门松。昨晚登楼见，前年过夏峰。雨余云脚树，风外日西钟。莫更来东岸，红尘没马踪。	齐己	怀道林寺因寄仁用二上人	名长昨前雨风莫红	五言律诗
秋声连岳树，草色遍汀洲。多事时为客，无人处上楼。云疏片雨歇，野阔九江流。欲向南朝去，诗僧有惠休。	齐己	寻阳道中作	秋草多无云野欲诗	五言律诗
翠湿僧窗里，寒堆鸟道边。静思寻去路，急绕落来泉。暮雨开青壁，朝阳照紫烟。二林多长老，谁忆上头禅。	齐己	东林雨后望香炉峰	翠寒静急暮朝二谁	五言律诗
清泉流眼底，白道倚岩棱。后夜禅初入，前溪树折冰。南凉来的的，北魏去腾腾。敢把吾师意，密传门外僧。	齐己	寄双泉大师师兄	清白后前南北敢密	五言律诗
君话南徐去，迢迢过建康。弟兄新得信，鸿雁久离行。木落空林浪，秋残渐雪霜。闲游登北固，东望海苍苍。	齐己	送人润州寻兄弟	君迢弟鸿木秋闲东	五言律诗
日日见入寺，未曾含酒容。闲听老僧语，坐到夕阳钟。竹里行多影，花边偶过踪。犹言谢生计，随我去孤峰。	齐己	贻张生	日未闲坐竹花犹随	五言律诗
君来乞诗别，聊与怆前程。九野未无事，少年何远行。商云盘翠险，秦甸下烟平。应见周南化，如今在雍京。	齐己	送人游雍京	君聊九少商秦应如	五言律诗
处处碧萋萋，平原带日西。堪随游子路，远入鹧鸪啼。金谷园应没，夫差国已迷。欲寻兰蕙径，荒秽满汀畦。	齐己	春草	处平堪远金夫欲荒	五言律诗
华顶星边出，真宜上士家。无人触床榻，满屋贮烟霞。坐卧临天井，晴明见海涯。禅余石桥去，屐齿印松花。	齐己	怀华顶道人	华真无满坐晴禅屐	五言律诗
五老回无计，三峰去不成。何言谢云鸟，此地识公卿。梦愧将僧说，心嫌触类生。南朝古山寺，曾忆共寻行。	齐己	寄自牧上人	五三何此梦心南曾	五言律诗
日日只腾腾，心机何以兴。诗魔苦不利，禅寂颇相应。砚满尘埃点，衣多作卧棱。如斯自消息，合是个闲僧。	齐己	静坐	日心诗禅砚衣如合	五言律诗
荆楚腊将残，江湖苍莽间。孤舟载高兴，千里向名山。雪浪来无定，风帆去是闲。石桥僧问我，应寄岳茶还。	齐己	送人游衡岳	荆江孤千雪风石应	五言律诗
故人劳札翰，千里寄荆台。知恋文明在，来寻江汉来。群机喧白昼，陆海涨黄埃。得路应相笑，无成守死灰。	齐己	荅知己自阙下寄书	故千知来群陆得无	五言律诗
乱迸苔钱破，参差出小栏。层层离锦箨，节节露琅玕。直上心终劲，四垂烟渐宽。欲知含古律，试剪凤箫看。	齐己	新笋	乱参层节直四欲试	五言律诗
行僧去湘水，归雁度荆门。彼此亡家国，东西役梦魂。多慵如长傲，久住不生根。曾问兴亡事，丁宁寄勿言。	齐己	寄唐洙处士	行归彼东多久曾丁	五言律诗
妙刮筠篁制，纤柔玉柄同。拂蝇声满室，指月影摇空。敢舍经行外，常将宴坐中。挥谈一无取，千万愧生公。	齐己	谢人惠竹蝇拂	妙纤拂指敢常挥千	五言律诗
燕燕知何事，年年应候来。却缘华屋在，长得好时催。花外衔泥去，空中接食回。不同黄雀意，迷逐网罗媒。	齐己	新燕	燕年却长花空不迷	五言律诗
深谢高科客，名毡寄惠重。静思生朔漠，和雪长蒙茸。折坐资禅悦，铺眠减病容。他年从破碎，担去卧孤峰。	齐己	谢王先辈寄毡	深名静和折铺他担	五言律诗
去岁逢京使，因还所寄诗。难留天上作，曾换月中枝。趣极僧迷旨，功深鬼不知。仍闻得名后，特地更忘疲。	齐己	寄还阙下高辇先辈卷	去因难曾趣功仍特	五言律诗
忆就江僧乞，和烟得一茎。剪黄憎旧本，科绿惜新生。护噪蝉身稳，资吟客眼明。星郎有佳咏，雅合此君声。	齐己	和孙支使惠示院中庭竹之什	忆和剪科护资星雅	五言律诗
旧寄炉峰下，杉松绕石房。年年五六月，江上忆清凉。久别应荒废，终归隔渺茫。何当便摇落，披衲玩秋光。	齐己	苦热中江上怀炉峰旧居	旧杉年江久终何披	五言律诗
江皋正月雨，平陆亦波澜。半是峨嵋雪，重为泽国寒。农田淹浸尽，客棹往来难。愁杀骚人路，沧浪正渺漫。	齐己	江上值春雨	江平半重农客愁沧	五言律诗
七十去百岁，都来三十春。纵饶生得到，终免死无因。密理方通理，栖真始见真。沃洲匡阜客，几劫不迷人。	齐己	七十作	七都纵终密栖沃几	五言律诗
旧友一千里，新诗五十篇。此文经大匠，不见已多年。趣极同无迹，精深合自然。相思把行坐，南望隔尘烟。	齐己	谢虚中寄新诗	旧新此不趣精相南	五言律诗
两论久研精，龙安受请行。春城雨雪霁，古寺殿堂明。白发老僧听，金毛师子声。同流有谁共，别著国风清。			两龙春古白金同别	五言律诗
嵩岳去值乱，匡庐回阻兵。中途息瓶锡，十载依公卿。不那猿鸟性，但怀林泉声。何时遂情兴，吟绕杉松行。	齐己	夏日荆渚书怀	嵩匡中十不但何吟	五言律诗
春山谷雨前，并手摘芳烟。绿嫩难盈笼，清和易晚天。且招邻院客，试煮落花泉。地远劳相寄，无来又隔年。	齐己	谢中上人寄茶	春并绿清且试地无	五言律诗
西京曾入内，东洛又朝天。圣上方虚席，僧中正乏贤。晨光金殿里，紫气玉帘前。知祝唐尧化，新恩异往年。	齐己	送节大德归阙	西东圣僧晨紫知新	五言律诗
李洞僻相似，得诗先示师。鬼神迷去处，风日背吟时。格已搜清竭，名还着紫卑。从容味高作，翻为古人疑。	齐己	览清尚卷	李得鬼风格名从翻	五言律诗
彭泽旧居在，匡庐翠叠前。因思从楚寺，便附入吴船。岸绕春残树，江浮晓霁天。应过虎溪社，伫立想诸贤。	齐己	荆门送昼公归彭泽旧居	彭匡因便岸江应伫	五言律诗
猿鸟共不到，我来身欲浮。四边空碧落，绝顶正清秋。宇宙知何极，华夷见细流。坛西独立久，白日转神州。	齐己	登祝融峰	猿我四绝宇华坛白	五言律诗
子美曾吟处，吾师复去吟。是何多胜地，销得二公心。锦水流春阔，峨嵋叠雪深。时逢蜀僧说，或道近游黔。	齐己	寄贯休	子吾是销锦峨时或	五言律诗
霜须芸阁吏，久掩白云扉。来谒元戎后，还骑病马归。烟村蔬饮淡，江驿雪泥肥。知到中林日，春风长涧薇。	齐己	送唐禀正字归萍川	霜久来还烟江知春	五言律诗
龙沙为别日，庐阜得书年。不见来香社，相思绕白莲。江僧归海寺，楚路接吴烟。老病何堪说，扶羸寄此篇。	齐己	寄怀江西栖公	龙庐不相江楚老扶	五言律诗
柴门关树石，未省梦尘埃。落日啼猿里，同人有信来。自成为拙隐，难以谢多才。见说相思处，前峰对古台。	齐己	山中喜得友生书	柴未落同自难见前	五言律诗
枪旗封蜀茗，圆洁制鲛绡。好客分烹煮，青蝇避动摇。陆生夸妙法，班女恨凉飙。多谢崔居士，相思寄寂寥。	齐己	谢人惠扇子及茶	枪圆好青陆班多相	五言律诗
诗家为政别，清苦日闻新。乱后无荒地，归来尽远人。宽容民赋税，憔悴吏精神。何必河阳县，空传桃李春。	齐己	寄监利司空学士	诗清乱归宽憔何空	五言律诗
万事皆可了，有诗门最深。古人难得志，吾子苦留心。野叠凉云朵，苔重怪木阴。他年立名字，笑我老双林。	齐己	荅陈秀才	万有古吾野苔他笑	五言律诗
春日上芳洲，经春兰杜幽。此时寻橘岸，昨日在城楼。鹭立青枫杪，沙沉白浪头。渔家好生计，檐底系扁舟。	齐己	游橘洲	春经此昨鹭沙渔檐	五言律诗
阮肇迷仙处，禅门接紫霞。不知寻鹤路，几里入桃花。晚树阴摇藓，春潭影弄砂。何当见招我，乞与片生涯。	齐己	寄武陵道友	阮禅不几晚春何乞	五言律诗
五金元造化，九炼更精新。敢谓长生客，将遗必死人。久餐应换骨，一服已通神。终逐淮王去，永抛浮世尘。	齐己	谢人惠药	五九敢将久一终永	五言律诗
岂要私相许，君诗自入神。风骚何句出，瀑布一联新。□若长如此，名须远逐身。闲斋舒复卷，留滞忽经旬。	齐己	还族弟卷	岂君风瀑□名闲留	五言律诗
又向夔城去，知难动旅魂。自非亡国客，何虑断肠猿。滟滪分高仞，瞿塘露浅痕。明年期此约，平稳到荆门。	齐己	送周秀游峡	又知自何滟瞿明平	五言律诗
湖光摇翠木，灵洞叠云深。五月经行处，千秋桧柏阴。山形临北渚，僧格继东林。莫惜相招信，余心是此心。	齐己	荆门夏日寄洞山节公	湖灵五千山僧莫余	五言律诗
远迹都如雁，南行又北回。老僧犹记得，往岁已曾来。话遍名山境，烧残黑栎灰。无因伴师往，归思在天台。	齐己	再经蒋山与诸长老夜话	远南老往话烧无归	五言律诗
玉泉神运寺，寒磬彻琴堂。有境灵如此，为官兴亦长。吏愁清白甚，民乐赋输忘。闻说巴山县，今来尚忆张。	齐己	寄当阳张明府	玉寒有为吏民闻今	五言律诗
白石路重重，萦纡势忽穷。孤峰擎像阁，万木蔽星空。世论随时变，禅怀历劫同。良宵正冥目，海日上窗红。	齐己	游三觉山	白萦孤万世禅良海	五言律诗
九月将欲尽，幽丛始绽芳。都缘含正气，不是背重阳。采去蜂声远，寻来蝶路长。王孙归未晚，犹得泛金觞。	齐己	庭际晚菊上主人	九幽都不采寻王犹	五言律诗
荆门与闽越，关戍隔三千。风雪扬帆去，台隍指海边。客情消旅火，王化似尧年。莫失春回约，江城谷雨前。	齐己	送赵长史归闽川	荆关风台客王莫江	五言律诗
何处同嵇懒，吾徒道异诸。本无文字学，何有往来书。岳寺逍遥梦，侯门勉强居。相知在玄契，莫讶八行疏。	齐己	拟嵇康绝交寄湘中贯微	何吾本何岳侯相莫	五言律诗
北来儒士说，许下有吟僧。白日身长倚，清秋塔上层。言虽依景得，理要入无征。敢望多相示，孱微老不胜。	齐己	寄许州清古	北许白清言理敢孱	五言律诗
五首新裁翦，搜罗尽指归。谁曾师古律，君自负天机。圣后求贤久，明公得隽稀。乘秋好携去，直望九霄飞。	齐己	谢丁秀才见示赋卷	五搜谁君圣明乘直	五言律诗
褰帘听秋信，晚傍竹声归。多故堪伤骨，孤峰好拂衣。梧桐凋绿尽，菡萏堕红稀。却恐吾形影，嫌心与口违。	齐己	惊秋	褰晚多孤梧菡却嫌	五言律诗
北风吹夏雨，和竹亚南轩。豆枕欹凉冷，莲峰入梦魂。窗多斜迸湿，庭遍瀑流痕。清兴知无限，晴来示一言。	齐己	夏日雨中寄幕中知己	北和豆莲窗庭清晴	五言律诗
风涛出洞庭，帆影入澄清。何处惊鸿起，孤舟趁月行。时难多战地，野阔绝春耕。骨肉知存否，林园近郡城。	齐己	夜次湘阴	风帆何孤时野骨林	五言律诗
疏野还如旧，何曾称在城。水边无伴立，天际有山横。落日云霞赤，高窗笔砚明。鲍昭多所得，时忆寄汤生。	齐己	寄唐禀正字	疏何水天落高鲍时	五言律诗
入寺先来此，经窗半在湖。秋风新菡萏，暮雨老菰蒲。任听浮生速，能消默坐无。语来灯焰短，嘒唳发高梧。	齐己	宿舒湖希上人房	入经秋暮任能语嘒	五言律诗
忽忽动中私，人间何所之。老过离乱世，生在太平时。桃李春无主，杉松寺有期。曾吟子山赋，何啻旧凌迟。	齐己	戊辰岁江南感怀	忽人老生桃杉曾何	五言律诗
东越常悬思，山门在永嘉。秋光浮楚水，帆影背长沙。城黑天台雨，村明海峤霞。时寻谢公迹，春草有瑶花。	齐己	送林上人归永嘉旧居	东山秋帆城村时春	五言律诗
嘉遁有新吟，因僧寄竹林。静思来鸟外，闲味绕松阴。兵寇凭凌甚，溪山几许深。休为反招隐，携取一相寻。	齐己	荅友生山居寄示	嘉因静闲兵溪休携	五言律诗
雨霁湘楚晚，水凉天亦澄。山中应解夏，渡口有行僧。鸟列沧洲队，云排碧落层。孤峰磬声绝，一点石龛灯。	齐己	新秋霁后晚眺怀先公	雨水山渡鸟云孤一	五言律诗
所向似无端，风前吟凭栏。旁人应闷见，片水自闲看。碧底红鳞鬣，澄边白羽翰。南山众木叶，飘著竹声干。			所风旁片碧澄南飘	五言律诗
百病煎衰朽，栖迟战国中。思量青壁寺，行坐赤松风。道寄虚无合，书传往复空。可怜禅月子，香火国门东。	齐己	和昙域上人寄赠之什	百栖思行道书可香	五言律诗
塔耸层峰后，碑镌巨石新。不知将一句，分付与何人。静坐云生衲，空山月照真。后徒游礼者，犹认指迷津。	齐己	吊双泉大师真塔	塔碑不分静空后犹	五言律诗
故园虽不远，那免怆行思。莽苍平湖路，霏微过雪时。全无山阻隔，或有客相随。得见交亲后，春风动柳丝。	齐己	暮冬送璘上人归华容	故那莽霏全或得春	五言律诗
万物都寂寂，堪闻弹正声。人心尽如此，天下自和平。湘水泻秋碧，古风吹太清。往年庐岳奏，今夕更分明。	齐己	秋夜听业上人弹琴	万堪人天湘古往今	五言律诗
别后闻餐饵，相逢讶道情。肌肤红色透，髭发黑光生。仙洞谁传与，松房自炼成。常蒙远分惠，亦觉骨毛轻。	齐己	谢人惠丹药	别相肌髭仙松常亦	五言律诗
我衰君亦老，相忆更何言。除泥安禅力，难医必死根。梅寒争雪彩，日冷让冰痕。早晚东归去，同寻入石门。	齐己	荆门病中寄怀贯微上人	我相除难梅日早同	五言律诗
早向文章里，能降少壮心。不愁人不爱，闲处自闲吟。水国云雷阔，僧园竹树深。无嫌我衰飒，时此一相寻。	齐己	荅孔秀才	早能不闲水僧无时	五言律诗
两岸山青映，中流一棹声。远无风浪动，正向夕阳横。岛屿蝉分宿，沙洲客独行。浩然心自合，何必濯吾缨。	齐己	秋江	两中远正岛沙浩何	五言律诗
孤舸凭幽窗，清波逼面凉。举头还有碍，低眼即无妨。瞥过沙禽翠，斜分夕照光。何时到山寺，上阁看江乡。	齐己	船窗	孤清举低瞥斜何上	五言律诗
永日还欹枕，良宵亦曲肱。神闲无万虑，壁冷有残灯。香影浮龛象，瓶声着井冰。寻思到何处，海上断崖僧。	齐己	永夜	永良神壁香瓶寻海	五言律诗
眼暗心还白，逢春强凭栏。因闻积雨夜，却忆旧山寒。竹撼烟丛滑，花烧露朵干。故人相会处，应话此衰残。	齐己	中春怆怀寄二三知己	眼逢因却竹花故应	五言律诗
了然知是梦，既觉更何求。死入孤峰去，灰飞一烬休。云无空碧在，天静月华流。免有诸徒弟，时来吊石头。	齐己	自遣	了既死灰云天免时	五言律诗
凉风动行兴，含笑话临途。已得身名了，全忘客道孤。乡程过百越，帆影绕重湖。家在飞鸿外，音书可寄无。	齐己	送陈霸归闽	凉含已全乡帆家音	五言律诗
衡岳去都忘，清吟恋省郎。淹留才半月，酬唱颇盈箱。雪长松柽格，茶添语话香。因论乐安子，年少老篇章。	齐己	寄孙辟呈郑谷郎中	衡清淹酬雪茶因年	五言律诗
峨嵋来已远，衡岳去犹赊。南浦悬帆影，西风乱荻花。天涯遥梦泽，山众近长沙。有兴多新作，携将大府夸。	齐己	荆门送人自峨嵋游南岳	峨衡南西天山有携	五言律诗
西园罢宴游，东阁念林丘。特减花边峭，来添竹里幽。忆过阳朔见，曾记大湖求。从此频吟绕，归山意亦休。	齐己	谢主人石笋	西东特来忆曾从归	五言律诗
大圣威灵地，安公宴坐踪。未知长寂默，不见久从容。塔影高群木，江声压暮钟。此游幽胜后，来梦亦应重。	齐己	经安公寺	大安未不塔江此来	五言律诗
每到秋残夜，灯前忆故乡。园林红橘柚，窗户碧潇湘。离别身垂老，艰难路去长。弟兄应健在，兵火里耕桑。	齐己	秋夕寄诸侄	每灯园窗离艰弟兵	五言律诗
正拥寒灰次，何当惠寂寥。且留连夜向，未敢满炉烧。必恐吞难尽，唯愁拨易消。豪家捏为兽，红迸锦茵焦。	齐己	谢炭	正何且未必唯豪红	五言律诗
一百二十日，煎熬几不胜。忆归沧海寺，冷倚翠崖棱。旧扇犹操执，新秋更郁蒸。何当见凉月，拥衲访诗朋。	齐己	夏满日偶作寄孙支使	一煎忆冷旧新何拥	五言律诗
山门摇落空，霜霰满杉松。明月行禅处，青苔绕石重。泉声喧万壑，钟韵遍千峰。终去焚香老，同师大士踪。	齐己	寄清溪道友	山霜明青泉钟终同	五言律诗
敢望重缘饰，微茫洞壑春。坐看终未是，归卧始应真。已觉心中朽，犹怜四面新。不因公子鉴，零落几成尘。	齐己	谢重缘旧山水障子	敢微坐归已犹不零	五言律诗
邻井双梧上，一蝉鸣隔墙。依稀旧林日，撩乱绕山堂。难嘿吟风口，终清饮露肠。老僧加护物，应任噪残阳。	齐己	寺居	邻一依撩难终老应	五言律诗
金刀闪冷光，一剃一清凉。未免随朝夕，依前长雪霜。夏林欹石腻，春涧水泉香。向老凋疏尽，寒天不出房。	齐己	剃发	金一未依夏春向寒	五言律诗
敢谓神仙手，多怀老比丘。编联来鹿野，酬唱在龙楼。洛浦精灵慑，邙山鬼魅愁。二南风雅道，从此化东周。	齐己	谢高辇先辈寄新唱和集	敢多编酬洛邙二从	五言律诗
西江东注急，孤棹若流星。风浪相随白，云中独过青。他时谁共说，此路我曾经。好向吴朝看，衣冠尽汉庭。	齐己	送徐秀才游吴国	西孤风云他此好衣	五言律诗
忆在匡庐日，秋风八月时。松声虎溪寺，塔影雁门师。步碧葳蕤径，吟香菡萏池。何当旧泉石，归去洗心脾。	齐己	忆在匡庐日	忆秋松塔步吟何归	五言律诗
山下人来说，多时不下山。是应终未是，闲得且须闲。海面云归窦，猿边月上关。寻思乱峰顶，空送衲僧还。	齐己	寄三觉山从益上人	山多是闲海猿寻空	五言律诗
日日加衰病，心心趣寂寥。残阳起闲望，万木耸寒条。楚寺新为客，吴江旧看潮。此怀何以寄，风雨暮萧萧。	齐己	残秋感怆	日心残万楚吴此风	五言律诗
竟陵兵革际，归复旧园林。早岁为官苦，常闻说此心。海边山夜上，城外寺秋寻。应讶嵩峰约，蹉跎直到今。	齐己	寄南徐刘员外二首一	竟归早常海城应蹉	五言律诗
昼公评众制，姚监选诸文。风雅谁收我，编联独有君。余生终此道，万事尽浮云。争得重携手，探幽楚水𣸣。	齐己	寄南徐刘员外二首二	昼姚风编余万争探	五言律诗
功到难搜处，知难始是诗。自能探虎子，何虑屈男儿。此道真清气，前贤早白髭。须教至公手，不惜付丹枝。	齐己	贻王秀才	功知自何此前须不	五言律诗
见君诗自别，君是继诗人。道出千途外，功争一字新。寂寥中影迹，霜雪里精神。待折东堂桂，归来更苦辛。	齐己	赠孙生	见君道功寂霜待归	五言律诗
清洛碧嵩根，寒流白照门。园林经难别，桃李几株存。衰老江南日，凄凉海上村。闲来晒朱绂，泪滴旧朝恩。	齐己	酬元员外	清寒园桃衰凄闲泪	五言律诗
庾信哀何极，仲宣悲苦多。因思学文赋，不胜弄干戈。自古有如此，于今终若何。到头重策蹇，归去旧烟萝。	齐己	与杨秀才话别	庾仲因不自于到归	五言律诗
门底桃源水，涵空复映山。高吟烟雨霁，残日郡楼间。变俗真无事，分题是不闲。寻思章岸见，全未有年颜。	齐己	寄何崇丘员外	门涵高残变分寻全	五言律诗
往年长白山，发愤忍饥寒。埽叶雪霜湿，读书唇齿干。群经通讲解，八十尚轻安。今日江南寺，相逢话世难。	齐己	赠刘五经	往发埽读群八今相	五言律诗
我亦游山者，常经旧所经。雪消天外碧，春晓海中青。可见乱离世，况临衰病形。怜君此行兴，独入白云屏。	齐己	送游山道者	我常雪春可况怜独	五言律诗
残照玉梁巅，峨峨远棹前。古来传胜异，人去学神仙。白鹿老碧壑，黄猿啼紫烟。谁心共无事，局上度流年。	齐己	舟中江上望玉梁山怀李尊师	残峨古人白黄谁局	五言律诗
闻说征人说，呜呜何处边。孤城沙塞地，残月雪霜天。会转胡风急，吹长碛雁连。应伤汉车骑，名未勒燕然。	齐己	角	闻呜孤残会吹应名	五言律诗
毕竟将何状，根元在正思。达人皆一贯，迷者自多岐。触类风骚远，怀贤肺腑衰。河桥送别者，二子好相知。	齐己	言诗	毕根达迷触怀河二	五言律诗
莎径荒芜甚，君应共此情。江村雷雨发，竹屋梦魂惊。社过多来燕，花繁渐老莺。相思意何切，新作未曾评。	齐己	春居寄友生	莎君江竹社花相新	五言律诗
十万雄军幕，三千上客才。何当谈笑外，远慰寂寥来。骚雅锵金掷，风流醉玉颓。争知江雪寺，老病向寒灰。	齐己	寄荅武陵幕中何支使二首	十三何远骚风争老	五言律诗
南州无百战，北地有长征。闲杀何从事，伤哉苏子卿。江楼联雪句，野寺看春耕。门外沧浪水，风波杂雨声。	齐己	寄荅武陵幕中何支使二首	南北闲伤江野门风	五言律诗
去年曾到此，久立滞前程。岐路时难处，风涛晚未平。汀蝉含老韵，岸荻簇枯声。莫泥关河险，多游自远行。	齐己	浙江晚渡	去久岐风汀岸莫多	五言律诗
一战偶不捷，东归计未空。还携故书剑，去谒旧英雄。楚雪连吴树，西江正北风。男儿艺若是，会合值明公。	齐己	送人下第东归再谒旧主人	一东还去楚西男会	五言律诗
穿凿堪伤骨，风骚久痛心。永言无绝唱，忽此惠希音。杨柳江湖晚，芙蓉岛屿深。何因会仙手，临水一披襟。	齐己	寄谢高先辈见寄二首一	穿风永忽杨芙何临	五言律诗
诗在混茫前，难搜到极玄。有时还积思，度岁未终篇。片月双松际，高楼阔水边。前贤多此得，风味若为传。	齐己	寄谢高先辈见寄二首二	诗难有度片高前风	五言律诗
大仰禅栖处，杉松到顶阴。下来虽有路，归去每无心。鸟道峰形直，龙湫石影深。径行谁得见，半夜老猿吟。	齐己	寄仰山光味长者	大杉下归鸟龙径半	五言律诗
为儒老双鬓，勤苦竟何如。四海方磨剑，空山自读书。石围泉眼碧，秋落洞门虚。莫虑搜贤僻，征君旧此居。	齐己	贻庐岳陈沆秀才	为勤四空石秋莫征	五言律诗
汉地从休马，胡家自牧羊。都来销帝道，浑不用兵防。草上孤城白，沙翻大漠黄。秋风起边雁，一一向潇湘。	齐己	边上	汉胡都浑草沙秋一	五言律诗
声异蟪蛄声，听须是正听。无风来竹院，有月在莎庭。虽不妨调瑟，多堪伴诵经。谁人向秋夕，为尔欲忘形。	齐己	蟋蟀	声听无有虽多谁为	五言律诗
西望郑先生，焚修在杳冥。几番松骨朽，未换鬓根青。石阙凉调瑟，秋坛夜拜星。俗人应抚掌，闲处诵黄庭。	齐己	寄西山郑谷神	西焚几未石秋俗闲	五言律诗
堪笑修仙侣，烧金觅大还。不知消息火，只在寂寥关。鬓白炉中术，魂飞海上山。悲哉五千字，无用在人间。	齐己	读参同契	堪烧不只鬓魂悲无	五言律诗
楚树雪晴后，萧萧落晚风。因思故国夜，临水几株空。煮茗烧干脆，行苔踏烂红。来年未离此，还见碧丛丛。	齐己	闻落叶	楚萧因临煮行来还	五言律诗
潇湘多胜异，宗社久裴回。兄弟同游去，幽奇尽采来。只应求妙唱，何以示寒灰。上国携归后，唯呈不世才。	齐己	谢王先辈昆弟游湘中回各见	潇宗兄幽只何上唯	五言律诗
道自闲机长，诗从静境生。不知春艳尽，但觉雅风清。竹腻题幽碧，蕉干裂脆声。何当九霄客，重叠记无名。	齐己	寄酬高辇推官	道诗不但竹蕉何重	五言律诗
禅玄无可并，诗妙有何评。五七字中苦，百千年后清。难求方至理，不朽始为名。珍重重相见，忘机话此情。	齐己	逢诗僧	禅诗五百难不珍忘	五言律诗
大道多大笑，寂寥何以论。霜枫翻落叶，水鸟啄闲门。服药还伤性，求珠亦损魂。无端凿混沌，一死不还源。	齐己	话道	大寂霜水服求无一	五言律诗
宫锦三十段，金梭新织来。殷勤谢君子，迢递寄寒灰。𬸚𬸦对鼓舞，神仙双裴回。谁当巧裁制，披去升瑶台。	齐己	谢欧阳侍郎寄示新集	宫金殷迢𬸚神谁披	五言律诗
渐渐见苔青，疏疏遍地生。闲穿藤屐起，乱踏石阶行。野鸟啼幽树，名僧笑此情。残阳竹阴里，老圃打门声。	齐己	西墅新居	渐疏闲乱野名残老	五言律诗
幽人还爱云，才子已从军。可信鸳鸿侣，更思麋鹿群。新题虽有寄，旧论竟难闻。知己今如此，编联悉欲焚。	齐己	酬孙鲂	幽才可更新旧知编	五言律诗
日日扫复洒，不容纤物侵。敢望来客口，道似主人心。蚁过光中少，苔依润处深。门前亦如此，一径入疏林。	齐己	扫地	日不敢道蚁苔门一	五言律诗
红霞青壁底，石室薜萝垂。应有迷仙者，曾逢采药时。桃花饶两颊，松叶浅长髭。直是来城市，何人识得伊。	齐己	书匡山隐者壁	红石应曾桃松直何	五言律诗
由来喧滑境，难驻寂寥踪。逼夏摇孤锡，离城入乱峰。云门应近寺，石路或穿松。知在栖禅外，题诗寄北宗。	齐己	送干康禅师入山过夏	由难逼离云石知题	五言律诗
野鸭殊家鸭，离群忽远飞。长生缘甚瘦，近死为伤肥。江海游空阔，池塘啄细微。红兰白苹渚，春暖刷毛衣。	齐己	野鸭	野离长近江池红春	五言律诗
旦暮余生在，肌肤十分无。眠寒半榻朽，立月一株枯。梦已随双树，诗犹却万夫。名山未归得，可惜死江湖。	齐己	伤秋	旦肌眠立梦诗名可	五言律诗
铁柱东湖岸，寺高人亦闲。往年曾每日，来此看西山。竹径青苔合，茶轩白鸟还。而今在天末，欲去已衰颜。	齐己	怀东湖寺	铁寺往来竹茶而欲	五言律诗
形影更谁亲，应怀漆道人。片言酬凿齿，半偈伏姚秦。榛莽池经烧，蒿莱寺过春。心期重西去，一共吊遗尘。	齐己	寄岘山愿公三首一	形应片半榛蒿心一	五言律诗
相思恨相远，至理那时何。道笑忘言甚，诗嫌背俗多。青苔闲阁闭，白日断人过。独上西楼望，荆门千万坡。	齐己	寄岘山愿公三首二	相至道诗青白独荆	五言律诗
彼此无消息，所思江汉遥。转闻多患难，甚说远相招。老至何悲叹，生知便寂寥。终期踏松影，携手虎溪桥。	齐己	寄岘山愿公三首三	彼所转甚老生终携	五言律诗
不惜白日短，乍容清夜长。坐闻风露滴，吟觉骨毛凉。兴寝无诸病，空闲有一床。天明振衣起，苔砌落花香。	齐己	清夜作	不乍坐吟兴空天苔	五言律诗
事转闻多事，心休话苦心。相留明月寺，共忆白云岑。藓壁残虫韵，霜轩倒竹阴。开门又言别，谁竟慰尘襟。	齐己	崔秀才宿话	事心相共藓霜开谁	五言律诗
华顶危临海，丹霞里石桥。曾从国清寺，上看月明潮。好鸟亲香火，狂泉喷泬寥。欲归师智者，头白路迢迢。	齐己	怀天台华顶僧	华丹曾上好狂欲头	五言律诗
年少作初官，还如行路难。兵荒经邑里，风俗久凋残。照砚花光淡，漂书柳絮干。聊应充侍膳，薄俸继朝餐。	齐己	送人赴官	年还兵风照漂聊薄	五言律诗
渔翁那会我，傲兀苇边行。乱世难逸迹，乘流拟濯缨。江花红细碎，沙鸟白分明。向夕题诗处，春风斑竹声。	齐己	湘中感怀	渔傲乱乘江沙向春	五言律诗
楚后萍台下，相逢九日时。干戈人事地，荒废菊花篱。我已多衰病，君犹尽黑髭。皇天安罪得，解语便吟诗。	齐己	九日逢虚中虚受	楚相干荒我君皇解	五言律诗
名家宰名邑，将谓屈锋铓。直是难苏俗，能消不下堂。冰痕生砚水，柳影透琴床。何必称潇洒，独为诗酒狂。	齐己	赠李明府	名将直能冰柳何独	五言律诗
积雨向春阴，冥冥独院深。已无花落地，空有竹藏禽。檐溜声何暴，邻僧影亦沉。谁知力耕者，桑麦最关心。	齐己	暮春久雨作	积冥已空檐邻谁桑	五言律诗
莫问疏人事，王侯已任伊。不妨随野性，还似在山时。静入无声乐，狂抛正律诗。自为仍自爱，清净里寻思。	齐己	渚宫莫问诗一十五首一	莫王不还静狂自清	五言律诗
莫问伊嵇懒，流年已付他。话通时事少，诗着野题多。梦外春桃李，心中旧薜萝。浮生此不悟，剃发竟如何。	齐己	渚宫莫问诗一十五首二	莫流话诗梦心浮剃	五言律诗
莫问休行脚，南方已遍寻。了应须自了，心不是他心。赤水珠何觅，寒山偈莫吟。谁同论此理，杜口少知音。	齐己	渚宫莫问诗一十五首三	莫南了心赤寒谁杜	五言律诗
莫问孱愚格，天应只与闲。合居长树下，那称众人间。迹绝为真隐，机忘是大还。终当学支遁，买取个青山。	齐己	渚宫莫问诗一十五首四	莫天合那迹机终买	五言律诗
莫问无求意，浮云喻可知。满盈如不戒，倚伏更何疑。乐矣贤颜子，穷乎圣仲尼。已过知命岁，休把运行推。	齐己	渚宫莫问诗一十五首五	莫浮满倚乐穷已休	五言律诗
莫问闲行趣，春风野水涯。千门无谢女，两岸有杨花。好鹤曾为客，真龙或作蛇。踌蹰自回首，日脚背楼斜。	齐己	渚宫莫问诗一十五首六	莫春千两好真踌日	五言律诗
莫问真消息，中心只自知。清风含笑咏，明月混希夷。坏衲凉天拥，玄文静夜披。善哉温伯子，言望至公知。	齐己	渚宫莫问诗一十五首七	莫中清明坏玄善言	五言律诗
莫问休持钵，从贫乞已疏。侯门叨月俸，斋食剩年储。簪履三千外，形骸六十余。旧峰呵练若，松径接匡庐。	齐己	渚宫莫问诗一十五首八	莫从侯斋簪形旧松	五言律诗
莫问依刘迹，金台又度秋。威仪非上客，谭笑愧诸侯。礼许无拘检，诗推异辈流。东林未归得，摇落楚江头。	齐己	渚宫莫问诗一十五首九	莫金威谭礼诗东摇	五言律诗
莫问无机性，甘名百钝人。一床铺冷落，长日卧精神。分已疏知旧，诗还得意新。多才碧云客，时或此相亲。	齐己	渚宫莫问诗一十五首十	莫甘一长分诗多时	五言律诗
莫问关门意，从来寡往还。道应归淡泊，身合在空闲。四面苔围绿，孤窗雨洒斑。梦寻何处去，秋色水边山。	齐己	渚宫莫问诗一十五首十一	莫从道身四孤梦秋	五言律诗
莫问□□□，□□逐性情。人间高此道，禅外剩他名。夏□松边坐，秋光水畔行。更无时忌讳，容易得题成。	齐己	渚宫莫问诗一十五首十二	莫□人禅夏秋更容	五言律诗
莫问多山兴，晴楼独凭时。六年沧海寺，一别白莲池。句早逢名匠，禅曾见祖师。冥搜与真性，清外认扬眉。	齐己	渚宫莫问诗一十五首十三	莫晴六一句禅冥清	五言律诗
莫问衰残质，流光速可悲。寸心修未了，长命欲何为。坐卧身多倦，经行骨渐疲。分明说此苦，珍重竺干师。	齐己	渚宫莫问诗一十五首十四	莫流寸长坐经分珍	五言律诗
莫问野腾腾，劳形已不能。殷勤无上士，珍重有名僧。坐觉心心默，行思步步冰。终归石房里，一点夜深灯。	齐己	渚宫莫问诗一十五首十五	莫劳殷珍坐行终一	五言律诗
病起见王化，融融古帝乡。晓烟凝气紫，晚色作云黄。四野歌丰稔，千门唱乐康。老身仍未死，犹咏好风光。	齐己	荆州新秋病起杂题一十五首	病融晓晚四千老犹	五言律诗
病起见图画，云门兴似饶。衲衣棕笠重，嵩岳华山遥。命在斋犹赴，刀闲发尽凋。秋光渐轻健，欲去倚江桥。	齐己	荆州新秋病起杂题一十五首	病云衲嵩命刀秋欲	五言律诗
病起见苔钱，规模遍地圆。儿童扫不破，子母自相连。润屋何曾有，缘墙谩可怜。虚教作铜臭，空使外人传。	齐己	荆州新秋病起杂题一十五首	病规儿子润缘虚空	五言律诗
病起见庭竹，君应悲我情。何妨甚消瘦，却称苦修行。每谢侵床影，时回傍枕声。秋来渐平复，吟绕骨毛轻。	齐己	荆州新秋病起杂题一十五首	病君何却每时秋吟	五言律诗
病起见生涯，资缘觉甚奢。方袍嫌垢弊，律服变光华。颇愧同诸俗，何尝异出家。三衣如两翼，珍重汝寒鸦。	齐己	荆州新秋病起杂题一十五首	病资方律颇何三珍	五言律诗
病起见秋扇，风前悟感伤。念予当咽绝，得尔致清凉。沙鹭如摇影，汀莲似绽香。不同婕妤咏，托意怨君王。	齐己	荆州新秋病起杂题一十五首	病风念得沙汀不托	五言律诗
病起见衰叶，飘然似我身。偶乘风有韵，初落地无尘。纵得红沾露，争如绿带春。因伤此怀抱，聊寄一篇新。	齐己	荆州新秋病起杂题一十五首	病飘偶初纵争因聊	五言律诗
病起见庭柏，青青我不任。力扶干瘦骨，勉对岁寒心。韵谢疏篁合，根容片石侵。衰残想长寿，时倚就闲吟。	齐己	荆州新秋病起杂题一十五首	病青力勉韵根衰时	五言律诗
病起见庭莲，风荷已飒然。开时闻馥郁，枕上正缠绵。本在沧江阔，移来碧沼圆。却思香社里，叶叶漏声连。	齐己	荆州新秋病起杂题一十五首	病风开枕本移却叶	五言律诗
病起见庭菊，几劳栽种工。可能经卧疾，相倚自成丛。翠萼低含露，金英尽亚风。那知予爱尔，不在酒杯中。	齐己	荆州新秋病起杂题一十五首	病几可相翠金那不	五言律诗
病起见庭石，岂知经夏眠。不能资药价，空自作苔钱。翠忆蓝光底，青思瀑影边。岩僧应笑我，细碎种阶前。	齐己	荆州新秋病起杂题一十五首	病岂不空翠青岩细	五言律诗
病起见庭莎，绿阶傍竹多。绕行犹未得，静听复如何。蟋蟀幽中响，蟪蛄深处歌。不缘田地窄，剩种任婆娑。	齐己	荆州新秋病起杂题一十五首	病绿绕静蟋蟪不剩	五言律诗
病起见苔色，凝然阵未枯。浅深围柱础，诘曲绕廊庑。碧翠文相间，青黄势自铺。为钱虚玷染，毕竟不如无。	齐己	荆州新秋病起杂题一十五首	病凝浅诘碧青为毕	五言律诗
病起见秋月，正当三五时。清光应鉴我，幽思更同谁。惜坐身犹倦，牵吟气尚羸。明年七十六，约此健相期。	齐己	荆州新秋病起杂题一十五首	病正清幽惜牵明约	五言律诗
病起见闲云，空中聚又分。滞留堪笑我，舒卷不如君。触石终无迹，从风或有闻。仙山足鸾凤，归去自同群。	齐己	荆州新秋病起杂题一十五首	病空滞舒触从仙归	五言律诗
初宵飞霰急，竹树洒干轻。不是知音者，难教爱此声。渐凌孤烛白，偏激苦心清。堪笑同文友，忘眠坐到明。	齐己	夜坐闻雪寄所知	初竹不难渐偏堪忘	五言律诗
忆过巴陵岁，无人问去留。中宵满湖月，独自在僧楼。渔父真闲唱，灵均是谩愁。今来欲长往，谁借木兰舟。	齐己	怀洞庭	忆无中独渔灵今谁	五言律诗
龙山门不远，鹿苑路非遥。合逐闲身去，何须待客招。年华残两鬓，筋骨倦长宵。闻说峰前寺，新修白石桥。	齐己	欲游龙山鹿苑有作	龙鹿合何年筋闻新	五言律诗
竟陵西别后，遍地起刀兵。彼此无缘着，云山有处行。久吟难敌句，终忍不求名。年鬓俱如雪，相看眼且明。	齐己	再逢昼公	竟遍彼云久终年相	五言律诗
为子歌行乐，西南入武陵。风烟无战士，宾榻有吟僧。山绕军城叠，江临寺阁层。遍寻幽胜了，湘水泛清澄。	齐己	送人游武陵湘中	为西风宾山江遍湘	五言律诗
九经三史学，穷妙又穷微。长白山初出，青云路欲飞。江僧酬雪句，沙鹤识麻衣。家在黄河北，南来偶未归。	齐己	酬九经者	九穷长青江沙家南	五言律诗
闻有难名境，因君住更名。轩窗中夜色，风月绕滩声。客好过无厌，禽幽画不成。终期一寻去，聊且寄吟情。	齐己	寄赠集滩二公	闻因轩风客禽终聊	五言律诗
燕雀语相和，风池满芰荷。可惊成事晚，殊喜得闲多。竹众凉欺水，苔繁绿胜莎。无惭孤圣代，赋咏有诗歌。	齐己	夏日作	燕风可殊竹苔无赋	五言律诗
下浸与高盘，不为行路难。是非真险恶，翻覆作峰峦。漆愧同时黑，朱惭巧处丹。令人畏相识，欲画白云看。	僧齐己	杂曲歌辞行路难二首二	下不是翻漆朱令欲	五言律诗
却忆西峰顶，经行绝爱憎。别来心念念，归去雪层层。石坞寻春笋，苔龛续夜灯。应悲尘土里，追逐利名僧。	齐己	送玉泉道者回山寺	却经别归石苔应追	五言律诗
竹里安禅处，生涯一印灰。经年乞食过，昨日谏臣来。愧把黄梅偈，曾酬白雪才。因令识鸟迹，重叠在苍苔。	齐己	谢王拾遗见访兼寄篇什	竹生经昨愧曾因重	五言律诗
树石丛丛别，诗家趣向幽。有时闲客散，始觉细泉流。蝶到琴棋畔，花过岛屿头。月明红藕上，应见白龟游。	齐己	题张氏池亭	树诗有始蝶花月应	五言律诗
寺北闻湘浪，窗南见岳云。自然高日用，何要出人群。瓦滴残松雨，香炉匝印文。近年精易道，疑者晓纷纷。	齐己	题明公房	寺窗自何瓦香近疑	五言律诗
半年离别梦，来往即湖边。两幅关山雪，寻常在眼前。项容藏古翠，张藻卷寒烟。蓝淀图花鸟，时人不惜钱。	齐己	寄顾处士	半来两寻项张蓝时	五言律诗
可能东海子，清苦在贫居。扫地无闲客，堆窗有古书。少年犹若此，向老合何如。去岁频相访，今来见亦疏。	齐己	贻徐生	可清扫堆少向去今	五言律诗
楚外同文在，荆门得信时。几重相别意，一首晚秋诗。日暮山沉雨，莲残水满池。登楼试南望，为子动归思。	齐己	谢虚中上人晚秋见寄	楚荆几一日莲登为	五言律诗
闻思相送后，幽院闭苔钱。使我吟还废，闻君病未痊。听秋唯困坐，怕客但佯眠。可惜东窗月，无寥过一年。	齐己	寄东林言之禅子	闻幽使闻听怕可无	五言律诗
岁岁逢寒食，寥寥古寺家。踏青思故里，垂白看杨花。原野稀疏雨，江天冷澹霞。沧浪与湘水，归恨共无涯。	齐己	寒节日寄乡友	岁寥踏垂原江沧归	五言律诗
瀑布见高低，岩开岩壁西。碧云多旧作，红叶几新题。滴沥中疏磬，嵌空半倚梯。仍闻樵子径，□不到前溪。	齐己	闻西蟾从弟卜岩居岳西有寄	瀑岩碧红滴嵌仍□	五言律诗
万里八九月，一身西北风。自从相示后，长记在吟中。见说南游远，堪怀我姓同。江边忽得信，回到岳门东。	齐己	寄怀西蟾师弟	万一自长见堪江回	五言律诗
禅月有名子，相知面未曾。笔精垂壁溜，诗涩滴杉冰。蜀国从栖泊，芜城几废兴。忆归应寄梦，东北过金陵。	齐己	寄西川惠光大师昙域	禅相笔诗蜀芜忆东	五言律诗
忆别匡山日，无端是远游。却回看五老，翻悔上孤舟。蹭蹬三千里，蹉跎二十秋。近来空寄梦，时到虎溪头。	齐己	忆别匡山寄彭泽干昼上人	忆无却翻蹭蹉近时	五言律诗
闻君彭泽住，结构近陶公。种菊心相似，尝茶味不同。湖光秋枕上，岳翠夏窗中。八月东林去，吟香菡萏风。	齐己	又寄彭泽昼公	闻结种尝湖岳八吟	五言律诗
一千篇里选，三百首菁英。玉尺新量出，金刀旧剪成。锦江增古翠，仙掌减元精。自此为风格，留传诸后生。	齐己	因览支使孙中丞看可准大师	一三玉金锦仙自留	五言律诗
枕上稍醒醒，忽闻蝉一声。此时知不死，昨日即前生。更欲临窗听，犹难策杖行。寻应同蜕壳，重饮露华清。	齐己	新秋病中枕上闻蝉	枕忽此昨更犹寻重	五言律诗
曾寻湘水东，古翠积秋浓。长老禅栖处，半天云盖峰。闲床饶得石，杂树少于松。近有谁堪语，浏阳妙指踪。	齐己	寄云盖山先禅师	曾古长半闲杂近浏	五言律诗
落多秋亦晚，窗外见诸邻。世上谁惊尽，林间独扫频。萧骚微月夜，重叠早霜晨。昨日繁阴在，莺声树树春。	齐己	落叶	落窗世林萧重昨莺	五言律诗
绕岳复沿湘，衡阳又耒阳。不堪思北客，从此入南荒。旦夕多猿狖，淹留少雪霜。因经杜公墓，惆怅学文章。	齐己	次耒阳作	绕衡不从旦淹因惆	五言律诗
天际卓寒青，舟中望晚晴。十年关梦寐，此日向峥嵘。巨石凌空黑，飞泉照夜明。终当蹑孤顶，坐看白云生。	齐己	舟中晚望祝融峰	天舟十此巨飞终坐	五言律诗
出岳与入岳，前题继后题。遍寻僧壁上，多在雁峰西。近说游江寺，将谁话石梯。相思立高𪩘，山下草萋萋。	齐己	岳中寄殷处士	出前遍多近将相山	五言律诗
霜繁野叶飞，长老卷行衣。浮世不知处，白云相待归。磬和天籁响，禅动岳神威。莫便言长往，劳生待发机。	齐己	送幽禅师	霜长浮白磬禅莫劳	五言律诗
猎猎寒芜引，承风势不还。放来应有主，焚去到何山。焰入空蒙里，烟飞苍莽间。石中有良玉，惆怅但伤颜。	齐己	观烧	猎承放焚焰烟石惆	五言律诗
西峰残照东，瀑布洒冥鸿。闲忆高窗外，秋晴万里空。藤阴藏石磴，衣毳落杉风。日有谁来觅，层层鸟道中。	齐己	寄阳岐西峰僧	西瀑闲秋藤衣日层	五言律诗
威仪何贵重，一室贮水清。终日松杉径，自多虫蚁行。像前孤立影，钟外数珠声。知悟修来事，今为第几生。	齐己	赠询公上人	威一终自像钟知今	五言律诗
所见背时情，闲行亦独行。晚凉思水石，危阁望峥嵘。雨外残云片，风中乱叶声。旧山吟友在，相忆梦应清。	齐己	秋兴	所闲晚危雨风旧相	五言律诗
百岁禅师说，先师指此松。小年行道绕，早见偃枝重。月槛移孤影，秋亭卓一峰。终当因夜电，拿攫从云龙。	齐己	古寺老松	百先小早月秋终拿	五言律诗
闲地从莎藓，谁人爱此心。琴棋怀客远，风雪闭门深。枕外江滩响，窗西树石阴。他年衡岳寺，为我一相寻。	齐己	题无余处士书斋	闲谁琴风枕窗他为	五言律诗
栖托近佳人，应怜巧语新。风光华屋暖，弦管牡丹晨。远采江泥腻，双飞麦雨匀。差池自有便，敢触杏梁尘。	齐己	新燕	栖应风弦远双差敢	五言律诗
日用是何专，吟疲即坐禅。此生还可喜，余事不相便。头白无邪里，魂清有象先。江花与芳草，莫染我情田。	齐己	喻吟	日吟此余头魂江莫	五言律诗
四邻无俗迹，终日大开门。水晚来边雁，林秋下楚猿。一家随难在，双眼向书昏。沉近骚人庙，吟应见古魂。	齐己	过湘江唐弘书斋	四终水林一双沉吟	五言律诗
遗篇三百首，首首是遗冤。知到千年外，更逢何者论。离秦空得罪，入蜀但听猿。还似长沙祖，唯余赋𫛳言。	齐己	读贾岛集	遗首知更离入还唯	五言律诗
自归城里寺，长忆宿山门。终夜冥心客，诸峰叫月猿。岚光生眼力，泉滴爽吟魂。只待游方遍，还来埽树根。	齐己	寄山中诸友	自长终诸岚泉只还	五言律诗
扰扰一京尘，何门是了因。万重千叠嶂，一去不来人。鸟道春残雪，萝龛昼定身。寥寥石窗外，天籁动衣巾。	齐己	怀终南僧	扰何万一鸟萝寥天	五言律诗
二生俱我友，清苦辈流稀。旧国居相近，孤帆秋共归。残阳沙鸟乱，疏雨岛枫飞。几宿多山处，猿啼烛影微。	齐己	送二友生归宜阳	二清旧孤残疏几猿	五言律诗
孤窗烛影微，何事阻吟思。兄弟断消息，山川长路岐。日沉栖鹤坞，霜着叫猿枝。可想为怀抱，多愁多难时。	齐己	怀从弟	孤何兄山日霜可多	五言律诗
客思寻常动，未如今断魂。路岐经乱后，风雪少人村。大泽鸣寒雁，千峰啼昼猿。争教此时白，不上鬓须根。	齐己	岳阳道中作	客未路风大千争不	五言律诗
岳僧传的信，闻在麓山亡。郡有为诗客，谁来一影堂。梦休寻灞浐，迹已绝潇湘。远忆同吟石，新秋桧柏凉。	齐己	闻尚颜下世	岳闻郡谁梦迹远新	五言律诗
根本似玫瑰，繁英刾外开。香高藂有架，红落地多苔。去住闲人看，晴明远蝶来。牡丹先几日，销歇向尘埃。	齐己	蔷薇	根繁香红去晴牡销	五言律诗
独携谭柄去，千里指人寰。未断生徒望，难教白日闲。空江横落照，大府向西山。好骋陈那孔，谁云劫石顽。	齐己	送隆公上人	独千未难空大好谁	五言律诗
万壑云霞影，千年松桧声。如何教下士，容易信长生。月共虚无白，香和沆𤅈清。闲寻古廊画，记得列仙名。	齐己	宿简寂观	万千如容月香闲记	五言律诗
七泽过名山，相逢黄落残。杉松开寺晚，泉月话心寒。祖遍诸方礼，经曾几处看。应怀出家院，紫阁近长安。	齐己	遇元上人	七相杉泉祖经应紫	五言律诗
万木冻欲折，孤根暖独回。前村深雪里，昨夜一枝开。风遰幽香去，禽窥素艳来。明年如应律，先发映春台。	齐己	早梅	万孤前昨风禽明先	五言律诗
落石几万仞，冷声飘远空。高秋初雨后，半夜乱山中。只有照壁月，更无吹叶风。几曾庐岳听，到晓与僧同。	齐己	听泉	落冷高半只更几到	五言律诗
独自担琴鹤，还归瀑布东。逍遥非俗趣，杨柳谩春风。草绕村程绿，花盘石磴红。他时许相觅，五老乱云中。	齐己	送孙逸人归庐山	独还逍杨草花他五	五言律诗
仙子弄瑶琴，仙山松月深。此声含太古，谁听到无心。洒石霜千片，歕崖泉万寻。何人传指法，携向海中岑。	齐己	听李尊师弹琴	仙仙此谁洒歕何携	五言律诗
善卷台边寺，松筠绕祖堂。秋声度风雨，晓色遍沧浪。白石同谁坐，清吟过我狂。近闻为古律，雅道更重光。	齐己	寄武陵微上人	善松秋晓白清近雅	五言律诗
外物尽已外，闲游且自由。好山逢过夏，无事住经秋。树影残阳寺，茶香古石楼。何时定休讲，归漱虎溪流。	齐己	匡山寓居栖公	外闲好无树茶何归	五言律诗
太尉遗孤井，寒澄七百年。未闻陵谷变，终与姓名传。影浸无风树，光含有月天。林僧晓来此，满汲洒金田。	齐己	湘西道林寺陶太尉井	太寒未终影光林满	五言律诗
万卷功何用，徒称处士休。闲欹太湖石，醉听洞庭秋。道在谁开口，诗成自点头。中间欲相访，寻便阻戈矛。	齐己	寄松江陆龟蒙处士	万徒闲醉道诗中寻	五言律诗
外事休关念，灰心独闭门。无人来问我，白日又黄昏。灯集飞蛾影，窗销迸雪痕。中心自明了，一句祖师言。	齐己	闭门	外灰无白灯窗中一	五言律诗
范蠡东浮阔，灵均北泛长。谁知远烟浪，别有好思量。故国门前急，天涯照里忙。难收上楼兴，渺漫正斜阳。	齐己	看水	范灵谁别故天难渺	五言律诗
万国争名地，吾师独此闲。题诗招上相，看雪下南山。内殿承恩久，中条进表还。常因秋贡客，少得掩禅关。	齐己	寄栖白上人	万吾题看内中常少	五言律诗
禅外求诗妙，年来鬓已秋。未尝将一字，容易谒诸侯。挂梦山皆远，题名石尽幽。敢言梁太子，傍采碧云流。	齐己	自题	禅年未容挂题敢傍	五言律诗
冥搜从少小，随分得淳元。闻说吟僧口，多传过蜀门。相寻江岛上，共看夏云根。坐落迟迟日，新题互把论。	齐己	孙支使来借诗集因有谢	冥随闻多相共坐新	五言律诗
苦被流年迫，衰羸老病情。得归青嶂死，便共白云生。树枿烧炉响，崖棱蹑屐声。此心人信否，魂梦自分明。	齐己	夏日言怀	苦衰得便树崖此魂	五言律诗
雨多残暑歇，蝉急暮风清。谁有闲心去，江边看水行。河遥红蓼簇，野阔白烟平。试折秋莲叶，题诗寄竺卿。	齐己	早秋寄友生	雨蝉谁江河野试题	五言律诗
已尽沧浪兴，还思相楚行。鬓全无旧黑，诗别有新清。暂憩临寒水，时来扣静荆。囊中有灵药，终不献公卿。	齐己	喜{巩/言}公自武陵至	已还鬓诗暂时囊终	五言律诗
匡社经行外，沃洲禅宴余。吾师还继此，后辈复何如。江上传风雅，静中时卷舒。堪随乐天集，共伴白芙蕖。	齐己	谢西川可准上人远寄诗集	匡沃吾后江静堪共	五言律诗
已觉秋空极，更堪寥泬青。只应容好月，争合有妖星。耿耿高河截，翛翛一雁经。曾于洞庭宿，上下彻心灵。	齐己	秋空	已更只争耿翛曾上	五言律诗
伯阳遗妙旨，杳杳与冥冥。说即非难说，行还不易行。药中迷九转，心外觅长生。毕竟荒原上，一盘蒿陇平。	齐己	与聂尊师话道	伯杳说行药心毕一	五言律诗
夷门诗客至，楚寺闭萧骚。老病语言涩，少年风韵高。难于寻阆岛，险甚涉云涛。珍重西归去，无忘役思劳。	齐己	送相里秀才自京至却回	夷楚老少难险珍无	五言律诗
幸附全材长，良工𣃁器殊。千林文柏有，一尺锦榴无。品格宜仙果，精光称玉壶。怜君远相寄，多愧野蔬粗。	齐己	谢人寄南榴卓子	幸良千一品精怜多	五言律诗
别后知何趣，搜奇少客同。几层山影下，万树雪声中。晚鼎烹茶绿，晨厨爨粟红。何时携卷出，世代有名公。	齐己	寄旧居邻友	别搜几万晚晨何世	五言律诗
荆门来几日，欲往又囊空。远客归南越，单衣背北风。近乡微有雪，到海渐无鸿。努力成诗业，无谋谒至公。	齐己	送朱秀才归闽	荆欲远单近到努无	五言律诗
乍临毛发竖，双壁夹湍流。白日鸟影过，青苔龙气浮。蔽空云出石，应祷雨翻湫。四面耕桑者，先闻贺有秋。	齐己	龙潭作	乍双白青蔽应四先	五言律诗
南国搜奇久，偏伤杜甫坟。重来经汉浦，又去入嵩云。旧别人稀见，新朝事渐闻。莫将高尚迹，闲处傲明君。	齐己	依韵酬谢尊师见赠二首一	南偏重又旧新莫闲	五言律诗
岳顶休高卧，荆门访掩扉。新诗遗我别，旧约与谁归。贤路曾无滞，良时肯自违。明年窥日窟，仙桂露霏微。	齐己	依韵酬谢尊师见赠二首二	岳荆新旧贤良明仙	五言律诗
行心宁肯住，南去与谁群。碧落高空处，清秋一片云。穿林瓶影灭，背雨锡声分。应笑游方久，龙钟楚水𣸣。	齐己	送冰禅再往湖中	行南碧清穿背应龙	五言律诗
已闻人舍地，结构旧基平。一面湖光白，邻家竹影清。应难寻辇道，空说是王城。谁信兴亡迹，今来有磬声。	齐己	喜表公往楚王城	已结一邻应空谁今	五言律诗
数日不见日，飘飘势忽开。虽无忙事出，还有故人来。已尽南檐滴，仍残北牖堆。明朝望平远，相约在春台。	齐己	春雪初晴喜友生至	数飘虽还已仍明相	五言律诗
南邻阻杖藜，屐齿绕床泥。漠漠门长掩，迟迟日又西。不知何兴味，更有好诗题。还忆东林否，行苔傍虎溪。	齐己	残春连雨中偶作怀故人	南屐漠迟不更还行	五言律诗
白首从颜巷，青袍去佐官。只应微俸禄，聊补旧饥寒。地说丘墟甚，民闻旱歉残。春风吹绮席，宾主醉相欢。	齐己	送崔判官赴归倅	白青只聊地民春宾	五言律诗
万井追寒食，闲扉独不开。梨花应折尽，柳絮自飞来。梦觉怀仙岛，吟行绕砌苔。浮生已悟了，时节任相催。	齐己	寒食日怀寄友人	万闲梨柳梦吟浮时	五言律诗
洞庭云梦秋，空碧共悠悠。孟子狂题后，何人更倚楼。日西来远棹，风外见平流。终欲重寻去，僧窗古岸头。	齐己	怀巴陵旧游	洞空孟何日风终僧	五言律诗
连夜因风雪，相留在寂寥。禅心谁指示，诗卷自焚烧。语默邻寒漏，窗扉向早朝。天台若长往，还渡海门潮。	齐己	招干昼上人宿话	连相禅诗语窗天还	五言律诗
青溪知不远，白首要难归。空想烟云里，春风鸾鹤飞。谁论传法偈，自补坐禅衣。未谢侯门去，寻常即掩扉。	齐己	荆门秋日寄友人	青白空春谁自未寻	五言律诗
朝衣闲典尽，酒病觉难医。下世无遗恨，传家有大诗。新坟青嶂叠，寒食白云垂。长忆招吟夜，前年风雪时。	齐己	哭郑谷郎中	朝酒下传新寒长前	五言律诗
春风吹蓑衣，暮雨滴箬笠。夫妇耕共劳，儿孙饥对泣。田园高且瘦，赋税重复急。官仓鼠雀群，共待新租入。	齐己	耕叟	春暮夫儿田赋官共	五言律诗
双双野田雀，上下同饮啄。暖去栖蓬蒿，寒归傍篱落。殷勤避罗网，乍可遇雕鹗。雕鹗虽不仁，分明在寥廓。	僧齐己	相和歌辞野田黄雀行	双上暖寒殷乍雕分	五言律诗
尔既能于灵，应久存其生。尔既能于瑞，胡得迷其死。刳肠徒自屠，曳尾复何累。可怜濮水流，一叶泛庄子。	齐己	刳肠龟	尔应尔胡刳曳可一	五言律诗
大野有贤人，大朝有圣君。如何彼浮云，掩蔽白日轮。安得东南风，吹散八表外。使之天下人，共见尧眉彩。	齐己	浮云行	大大如掩安吹使共	五言律诗
夜钓洞庭月，朝醉巴陵市。却归君山下，鱼龙窟边睡。生涯在何处，白浪千万里。曾笑楚臣迷，苍黄汨罗水。	齐己	渔父	夜朝却鱼生白曾苍	五言律诗
矻矻被吟牵，因师贾浪仙。江山风月处，一十二三年。雅颂在于此，浮华致那边。犹惭功未至，谩道近千篇。	尚颜	言兴	矻因江一雅浮犹谩	五言律诗
到来江上久，谁念旅游心。故国无秋信，邻家有夜砧。坐遥翻不睡，愁极却成吟。即恐髭连鬓，还为白所侵。	尚颜	江上秋思	到谁故邻坐愁即还	五言律诗
无才加性拙，道理合藏踪。是处非深远，其山已万重。经时邻境战，独夜隔云舂。昨日泉中见，常鱼亦化龙。	尚颜	匡山居	无道是其经独昨常	五言律诗
不难饶白发，相续是滩波。避世嫌身晚，思家乞梦多。暑衣经雪着，冻砚向阳呵。岂谓临岐路，还闻圣主过。	尚颜	夷陵即事	不相避思暑冻岂还	五言律诗
天高紫阁侵，隐者信沉沉。道长年兼长，云深草复深。如非禅客见，即是猎人寻。北笑长安道，埃尘古到今。	尚颜	紫阁隐者	天隐道云如即北埃	五言律诗
钟陵城外住，喻似玉沉泥。道直贫嫌杀，神清语亦低。雪深加酒债，春尽减诗题。记得曾邀宿，山茶独自携。	尚颜	与陈陶处士	钟喻道神雪春记山	五言律诗
一生吟兴僻，方见业精微。事若终难得，乡应不易归。乱收西日叶，双掩北风扉。合国诸卿相，皆曾着布衣。	尚颜	与王嵩隐	一方事乡乱双合皆	五言律诗
布褐东南隐，相传继谢敷。高谭夫子道，静看海山图。事免伤心否，碁逢敌手无。关中花数内，独不见菖蒲。	尚颜	怀陆龟蒙处士	布相高静事碁关独	五言律诗
舟行复陆行，始得到咸京。准拟何人口，吹嘘六义名。乱山遥减翠，丛菊早含英。衣锦还乡日，他时有此荣。	尚颜	送陆肱入关	舟始准吹乱丛衣他	五言律诗
力进凭诗业，心焦阙问安。远行无处易，孤立本来难。楚月船中没，秦星马上残。明年有公道，更以命推看。	尚颜	送刘必先	力心远孤楚秦明更	五言律诗
格外缀清诗，诗名独得知。闲居公道日，醉卧牡丹时。海鸟和涛望，山僧带雪期。仍闻称处士，圣主肯相违。	尚颜	寄方干处士	格诗闲醉海山仍圣	五言律诗
无愁无累者，偶向市朝游。此后乘孤艇，依前入乱流。高眠歌圣日，下钓坐清秋。道不离方寸，而能混俗求。	尚颜	寄刘逸士	无偶此依高下道而	五言律诗
万里去非忙，惟携贮药囊。山家消夜景，酒肆过年光。立鹤洲侵浪，喧蛬壁近床。谁人临上路，乞得变髭方。	尚颜	送独孤处士	万惟山酒立喧谁乞	五言律诗
久食主人鱼，春来复旧居。远无千里浪，轻有半船书。过片晴云淡，消残暮雪虚。岳阳多异境，搜思勿令疏。	尚颜	早春送人归岳阳	久春远轻过消岳搜	五言律诗
长安冬欲尽，又送一遗贤。醉后情浑可，言休理不然。射衣秦岭雪，摇月汉江船。亦过春兼夏，回期信有蝉。	尚颜	冬暮送人	长又醉言射摇亦回	五言律诗
长安人扰扰，独自有闲心。海上山中去，风前月下吟。引猿秋果熟，藏鹤晓云深。易姓更名数，难教弟子寻。	尚颜	送徐道人东游	长独海风引藏易难	五言律诗
诗为儒者禅，此格的惟仙。古雅如周颂，清和甚舜弦。冰生听瀑句，香发早梅篇。想得吟成夜，文星照楚天。	尚颜	读齐己上人集	诗此古清冰香想文	五言律诗
九冬三十夜，寒与暖分开。坐到四更后，身添一岁来。鱼灯延腊火，兽炭化春灰。青帝今应老，迎新见几回。	尚颜	除夜	九寒坐身鱼兽青迎	五言律诗
多才与命违，末路忆柴扉。白发何人问，青山一剑归。晴烟独鸟没，野渡乱花飞。寂寞长亭外，依然空落晖。	尚颜	送人归乡	多末白青晴野寂依	五言律诗
青门聊极望，何事久离群。芳草失归路，故乡空暮云。信回陵树老，梦断灞流分。兄弟正南北，鸿声堪独闻。	司马扎	东门晚望	青何芳故信梦兄鸿	五言律诗
五城初罢构，海上忆闲行。触雪麻衣静，登山竹锡轻。天寒岳寺出，日晚岛泉清。坐与幽期遇，何湖心渺冥。	尚颜	述怀二	五海触登天日坐何	五言律诗
行人方倦役，到此似还乡。流水来关外，青山近洛阳。溪云归洞鹤，松月半轩霜。坐恐晨钟动，天涯道路长。	司马扎	宿寿安甘棠馆	行到流青溪松坐天	五言律诗
山空蕙气香，乳管折云房。愿值壶中客，亲传肘后方。三更礼星斗，寸匕服丹霜。默坐树阴下，仙经横石床。	马戴	谒仙观二首二	山乳愿亲三寸默仙	五言律诗
浩渺行无极，扬帆但信风。云山过海半，乡树入舟中。波定遥天出，沙平远岸穷。离心寄何处，目击曙霞东。	尚颜	送朴山人归新罗	浩扬云乡波沙离目	五言律诗
寺近朝天路，多闻玉佩音。鉴人开慧眼，归鸟息禅心。磬接星河曙，窗连夏木深。此中能宴坐，何必在云林。	尚颜	宿清远峡山寺	寺多鉴归磬窗此何	五言律诗
平生闲放久，野鹿许为群。居止邻西岳，轩窗度白云。斋心饭松子，话道接茅君。汉主恩情去，空山起夕氛。	尚颜	松山岭	平野居轩斋话汉空	五言律诗
槐柳未知秋，依依馆驿头。客心俱念远，时雨自相留。浪没货鱼市，帆高卖酒楼。夜来思展转，故里在南州。	虚中	泊洞庭	槐依客时浪帆夜故	五言律诗
耕荒凿原时，高趣在希夷。大舜欲逊国，先生空敛眉。五溪清不足，千古美无亏。纵遣亡淳者，何人投所思。	虚中	善卷坛	耕高大先五千纵何	五言律诗
晋祚一倾摧，骄奢去不回。只应荆棘地，犹作绮罗灰。狐兔闲生长，樵苏静往来。踟蹰意无尽，寒日又西颓。	虚中	石城金谷	晋骄只犹狐樵踟寒	五言律诗
郡楼名甚远，几换见楼人。庾亮魂应在，清风到白苹。晴轩分楚汉，夜酒揖星辰。何必匡山上，独言无世尘。	虚中	庾楼	郡几庾清晴夜何独	五言律诗
不恋明皇宠，归来镜水隅。道装汀鹤识，春醉钓人扶。逐朵云如吐，成行雁侣驱。兰亭名景在，踪迹未为孤。	虚中	经贺监旧居	不归道春逐成兰踪	五言律诗
早晚辞班列，归寻旧隐峰。代移家集在，身老诏书重。药秘仙都诀，茶开蜀国封。何当荅群望，高蹑傅岩踪。	虚中	献郑都官	早归代身药茶何高	五言律诗
门径放莎垂，往来投刺稀。有时开御札，特地挂朝衣。岳信僧传去，仙香鹤带归。他年二南化，无复更衰微。	虚中	寄华山司空图二首一	门往有特岳仙他无	五言律诗
逍遥短褐成，一剑动精灵。白昼梦仙岛，清晨礼道经。黍苗侵野径，桑椹污闲庭。肯要为邻者，西南太华青。	虚中	寄华山司空图二首二	逍一白清黍桑肯西	五言律诗
岩房高且静，住此几寒暄。鹿嗅安禅石，猿啼乞食村。朝阳生树罅，古路透云根。独我闲相觅，凄凉碧洞门。	虚中	赠屏风岩栖蟾上人	岩住鹿猿朝古独凄	五言律诗
筠阳多胜致，夫子纵游遨。凤鸟瑞不见，鲈鱼价转高。门开沙觜静，船系树根牢。谁解伊人趣，村沽对郁陶。	虚中	赠秀才	筠夫凤鲈门船谁村	五言律诗
倏忽堕鹓行，天南去路长。片言曾不谄，获罪亦何伤。象恋藏牙浦，人贪卖子乡。此心终合雪，去已莫思量。	虚中	送迁客	倏天片获象人此去	五言律诗
前昨回私第，旋闻寝疾终。四邻方响绝，二月牡丹空。冢已迁名境，碑仍待至公。秪应遗爱理，长在楚南风。	虚中	哭悼朝贤	前旋四二冢碑秪长	五言律诗
先生在世日，秪向镜湖居。明主未巡狩，白头闲钓鱼。烟莎一径小，洲岛四邻疏。独有为儒者，时来吊旧庐。	虚中	悼方干处士	先秪明白烟洲独时	五言律诗
诀妙与功精，通宵膝上横。一堂风冷淡，千古意分明。坐客禅魂凝，巢禽耳目倾。酷哉商纣世，曾不遇先生。	虚中	听轩辕先生琴	诀通一千坐巢酷曾	五言律诗
绵绵芳草绿，何处动深思。金谷人亡后，沙场日暖时。龙鳞藏有瑞，风雨洒无私。欲采兰兼蕙，清香可赠谁。	虚中	芳草	绵何金沙龙风欲清	五言律诗
蟾光堪自笑，浮世懒思量。身得几时活，眼开终日忙。千门无寿药，一镜有愁霜。早向尘埃外，光阴任短长。	栖蟾	短歌行	蟾浮身眼千一早光	五言律诗
九冬三十夜，寒与暖分开。坐到四更后，身添一岁来。鱼灯延腊火，兽炭化春灰。青帝今应老，迎新见几回。	尚颜	除夜	九寒坐身鱼兽青迎	五言律诗
江声五十里，泻碧急于弦。不觉日又夜，争教人少年。一汀巫峡月，两岸子规天。山影似相伴，浓遮到晓船。	栖蟾	宿巴江	江泻不争一两山浓	五言律诗
边云四顾浓，饥马嗅枯丛。万里八九月，一身西北风。偷营天正黑，战地雪多红。昨夜东归梦，桃花煖色中。	栖蟾	游边	边饥万一偷战昨桃	五言律诗
石房开竹扉，茗外独支颐。万木还无叶，百年能几时。隔云闻狖过，截雨见虹垂。因忆岳南客，晏眠吟好诗。	栖蟾	居南岳怀沈彬	石茗万百隔截因晏	五言律诗
荔枝江上立，望北几思量。隔海无书札，前年在汉阳。瘴村人起早，铜柱象揩光。居此成何事，寻君过碧湘。	栖蟾	南中怀友生	荔望隔前瘴铜居寻	五言律诗
曹溪入室人，终老甚难群。四十余年内，青山与白云。松和巢鹤看，果共野猿分。海外僧来说，名高自小闻。	栖蟾	赠南岳玄泰布衲	曹终四青松果海名	五言律诗
先生卧碧岑，诸祖是知音。得道无一法，孤云同寸心。岚光薰鹤诏，茶味敌人参。苦向壶中去，他年许我寻。	栖蟾	寄问政山聂威仪	先诸得孤岚茶苦他	五言律诗
谏频甘得罪，一骑入南深。若顺吾皇意，即无臣子心。织花蛮市布，捣月象州砧。蒙雪知何日，凭楼望北吟。	栖蟾	送迁客	谏一若即织捣蒙凭	五言律诗
诗为儒者禅，此格的惟仙。古雅如周颂，清和甚舜弦。冰生听瀑句，香发早梅篇。想得吟成夜，文星照楚天。	尚颜	读齐己上人集	诗此古清冰香想文	五言律诗
牛得自由骑，春风细雨飞。青山青草里，一笛一蓑衣。日出唱歌去，月明抚掌归。何人得似尔，无是亦无非。	栖蟾	牧童	牛春青一日月何无	五言律诗
周极八百里，凝眸望则劳。水涵天影阔，山拔地形高。贾客停非久，渔翁转几遭。飒然风起处，又是鼓波涛。	可朋	赋洞庭	周凝水山贾渔飒又	五言律诗
堂开星斗边，大谏采薇还。禽隐石中树，月生池上山。凉风吹咏思，幽语隔禅关。莫拟归城计，终妨此地闲。	昙域	宿郑谏议山居	堂大禽月凉幽莫终	五言律诗
远庵枯叶满，群鹿亦相随。顶骨生新发，庭松长旧枝。禅高太白月，行出祖师碑。乱后潜来此，南人总不知。	昙域	赠岛云禅师	远群顶庭禅行乱南	五言律诗
路自中峰上，盘回出薜萝。到江吴地尽，隔岸越山多。古木丛青霭，遥天浸白波。下方城郭近，钟磬杂笙歌。	处默	圣果寺	路盘到隔古遥下钟	五言律诗
一盂兼一锡，秪此度流沙。野性虽为客，禅心即是家。寺披云峤雪，路入晓天霞。自说游诸国，回应岁月赊。	处默	送僧游西域	一秪野禅寺路自回	五言律诗
霭霭前山上，凝光满薜萝。高风吹不尽，远树得偏多。翠与晴云合，轻将淑气和。正堪流野目，朱阁意如何。	处默	远烟	霭凝高远翠轻正朱	五言律诗
熠熠与娟娟，池塘竹树边。乱飞如拽火，成聚却无烟。微雨洒不灭，轻风吹欲燃。昔时书案上，频把作囊悬。	处默	萤	熠池乱成微轻昔频	五言律诗
是事不相关，谁人似此闲。卷帘当白昼，移榻对青山。野鹤眠松上，秋苔长雨间。岳僧频有信，昨日得书还。	修睦	秋日闲居	是谁卷移野秋岳昨	五言律诗
竟夕凭虚槛，何当兴叹频。往来人自老，今古月常新。风逆沉鱼唱，松疏露鹤身。无眠钟又动，几客在迷津。	修睦	宿岳阳开元寺	竟何往今风松无几	五言律诗
人尽有离别，而君独可嗟。言将身报国，敢望禄荣家。战思风吹野，乡心月照沙。归期定何日，塞北树无花。	修睦	送边将	人而言敢战乡归塞	五言律诗
然知心去速，其奈雪飞频。莫喜无危道，虽平更陷人。远郊光接汉，旷野色通秦。此去迢遥极，却回应过春。	修睦	雪中送人北游	然其莫虽远旷此却	五言律诗
雨过闲田地，重重落叶红。翻思向春日，肯信有秋风。几处随流水，河边乱暮空。秪应松自立，而不与君同。	修睦	落叶	雨重翻肯几河秪而	五言律诗
一片又一片，等闲苔面红。不能延数日，开亦是春风。公子歌声歇，诗人眼界空。遥思故山下，经雨两三丛。	修睦	落花	一等不开公诗遥经	五言律诗
入门空寂寂，真个出家儿。有行鬼不见，无心人谓痴。古岩寒柏对，流水落花随。欲别一何懒，相从所恨迟。	修睦	题田道者院	入真有无古流欲相	五言律诗
欲去不忍去，徘徊吟绕廊。水光秋澹荡，僧好语寻常。碑古苔文叠，山晴钟韵长。翻思南岳上，欠此白莲香。	修睦	东林寺	欲徘水僧碑山翻欠	五言律诗
常语亦关诗，常流安得知。楚郊来未久，吴地住多时。立月无人近，归林有鹤随。所居浑不远，相识偶然迟。	修睦	寄贯休上人	常常楚吴立归所相	五言律诗
十年消息断，空使梦烟萝。嵩岳几时下，洞庭何日过。瓶干离涧久，衲坏卧云多。意欲相留住，游方肯舍么。	修睦	喜僧友到	十空嵩洞瓶衲意游	五言律诗
檐雨滴更残，思君安未安。湘川闻不远，道路去寻难。吟鬓霜应蚀，禅衣雪渐寒。倚松因独立，一鸟下江干。	修睦	怀虚中上人	檐思湘道吟禅倚一	五言律诗
长空秋雨歇，睡起觉精神。看水看山坐，无名无利身。偈吟诸祖意，茶碾去年春。此外谁相识，孤云到砌频。	修睦	睡起作	长睡看无偈茶此孤	五言律诗
求利有何限，将松入市来。直饶人买去，也向柳边栽。细叶犹粘雪，孤根尚惹苔。知君用心错，举世重花开。	修睦	卖松者	求将直也细孤知举	五言律诗
同人与流俗，相谓好襟灵。有口不他说，长年自诵经。水声秋后石，山色晚来庭。客问修何法，指松千岁青。	修睦	思齐己上人	同相有长水山客指	五言律诗
去去去何住，一盂兼一瓶。水边寒草白，岛外晚峰青。宿处林闻虎，行时天有星。回期谁可定，浮世重看经。	修睦	送玄泰禅师	去一水岛宿行回浮	五言律诗
圣迹谁会得，每到亦徘徊。一尚不可得，三从何处来。清宵寒露滴，白昼野云隈。应是表灵异，凡情安可猜。	修睦	三生石	圣每一三清白应凡	五言律诗
东海日未出，九衢人已行。吾师无事坐，苔藓入门生。雨过闲花落，风来古木声。天台频说法，石壁欠题名。	修睦	题僧梦微房	东九吾苔雨风天石	五言律诗
独上高楼上，客情何物同。孤云无定处，长日信秋风。兄弟多年别，关河此夕中。到头归去是，免使叹洪蒙。	修睦	秋台作	独客孤长兄关到免	五言律诗
道力自超然，身亡同坐禅。水流元在海，月落不离天。溪白葬时雪，风香焚处烟。世人频下泪，不见我师玄。	清尚	哭僧	道身水月溪风世不	五言律诗
滤水与龛灯，长长护有情。自从青草出，便不下阶行。北阙应无梦，南山旧有名。将何喻浮世，惟指浪沤轻。	智远	律僧	滤长自便北南将惟	五言律诗
到来江上久，谁念旅游心。故国无秋信，邻家有暮砧。坐遥翻不睡，愁极却成吟。即恐髭连鬓，还为白所侵。	尚志	江上秋志	到谁故邻坐愁即还	五言律诗
南北东西去，茫茫万古尘。关河无尽处，风雪有行人。险极山通蜀，平多地入秦。营营名利者，来往岂辞频。	玄宝	路	南茫关风险平营来	五言律诗
壮岁心难伏，师心伏岂难。寻常独在院，行坐不离坛。岳雪当禅暝，松声入咒寒。更因文字外，多把史书看。	怀浦	赠智舟三藏	壮师寻行岳松更多	五言律诗
枕上角声微，离情未息机。梦回三楚寺，寒入五更衣。月没栖禽动，霜晴冻叶飞。自惭行役早，深与道相违。	怀浦	初冬旅舍早怀	枕离梦寒月霜自深	五言律诗
一身无定处，万里独销魂。芳草迷归路，春衣滴泪痕。几时休旅食，向夜宿江村。欲识异乡苦，空山啼暮猿。	惟审	别友人	一万芳春几向欲空	五言律诗
卷帘清梦后，芳树引流莺。隔叶传春意，穿花送晓声。未调云路翼，空负桂枝情。莫尽关关兴，羇愁正厌生。	惟审	赋得闻晓莺啼	卷芳隔穿未空莫羇	五言律诗
去住知何处，空将一剑行。杀人虽取次，为事爱公平。戟立嗔髭鬓，星流忿眼睛。晓来湘市说，拂曙别辽城。	慕幽	剑客	去空杀为戟星晓拂	五言律诗
劳歌好自看，终久偶齐桓。五字若教易，一名争得难。侵窗红树老，荫砌雪花残。莫效齐僚属，东归翦钓竿。	慕幽	酬和友人见寄	劳终五一侵荫莫东	五言律诗
家国各万里，同吟六七年。可堪随北雁，迢遰向南天。水共行人远，山将落日连。春淮有双鲤，莫忘尺书传。	慕幽	冬日淮上别文上人	家同可迢水山春莫	五言律诗
吾有一宝琴，价重双南金。刻作龙凤象，弹为山水音。星从徽里发，风来弦上吟。钟期不可遇，谁辨曲中心。	释彪	宝琴	吾价刻弹星风钟谁	五言律诗
所畜惟骚雅，兼之得固穷。望乡连北斗，听雨带西风。稼穑村坊远，烟波路迳通。冥搜清绝句，恰似有神功。	尚能	中秋旅怀	所兼望听稼烟冥恰	五言律诗
一坐西林寺，从来未下山。不因寻长者，无事到人间。宿雨愁为客，寒花笑未还。空怀旧山月，童子诵经闲。	沧浩	怀旧山	一从不无宿寒空童	五言律诗
石脉绽寒光，松根喷晓凉。注瓶云母滑，漱齿茯苓香。野客偷煎茗，山僧借净床。安禅何所问，孤月在中央。	若水	题慧山泉	石松注漱野山安孤	五言律诗
皇风扇只树，至德茂禅林。仙华曜日彩，神幡曳远阴。绮殿笼霞影，飞阁出云心。细草希慈泽，恩光重更深。	慈恩寺沙	和御制游慈恩寺	皇至仙神绮飞细恩	五言律诗
野性歌三乐，皇恩出九重。那烦紫宸命，远下白云峰。多愧书传鹤，深惭纸画龙。将何佐明主，甘老在岩松。	徐灵府	言志献浙东廉访辞召	野皇那远多深将甘	五言律诗
终日草堂间，清风常往还。耳无尘事扰，心有玩云闲。对酒惟思月，餐松不厌山。时时吟内景，自合驻童颜。	吴子来	留观中诗二首一	终清耳心对餐时自	五言律诗
峻朗妙门辟，澄微真鉴通。琼林九霞上，金阁三天中。飞虬跃庆云，翔鹤抟灵风。郁彼玉京会，仙期六合同。	吴筠	游仙二十四首十三	峻澄琼金飞翔郁仙	五言律诗
招携紫阳友，合宴玉清台。排景羽衣振，浮空云驾来。灵幡七曜动，琼障九光开。凤舞龙璈奏，虬轩殊未回。	吴筠	游仙二十四首十五	招合排浮灵琼凤虬	五言律诗
整驾辞五岳，排烟凌九霄。纷然太虚中，羽斾更相招。且盼蓬壶近，谁言昆阆遥。悠悠竟安适，仰赴三天朝。	吴筠	游仙二十四首二十一	整排纷羽且谁悠仰	五言律诗
达者贵量力，至人尚知几。京房洞幽赞，神奥咸发挥。如何嫉元恶，不悟祸所归。谋物暗谋己，谁言尔精微。	吴筠	览古十四首十二	达至京神如不谋谁	五言律诗
浇风久成俗，真隐不可求。何悟非所冀，得君在扁舟。目击道已存，一笑遂忘言。况观绝交书，兼睹箴隐文。	吴筠	舟中遇柳伯存归潜山因有此	浇真何得目一况兼	五言律诗
见君浩然心，视世如浮空。君归潜山曲，我复庐山中。形间心不隔，谁能嗟异同。他日或相访，无辞驭冷风。	吴筠	舟中遇柳伯存归潜山因有此	见视君我形谁他无	五言律诗
玄元九仙主，道冠三气初。应物方佐命，栖真亦归居。贻篇训终古，驾景还太虚。孔父叹犹龙，谁能知所如。	吴筠	高士咏混元皇帝	玄道应栖贻驾孔谁	五言律诗
广成卧云岫，缅邈逾千龄。轩辕来顺风，问道修神形。至言发玄理，告以从杳冥。三光入无穷，寂默返太宁。	吴筠	高士咏广成子	广缅轩问至告三寂	五言律诗
大名贤所尚，宝位圣所珍。皎皎许仲武，遗之若纤尘。弃瓢箕山下，洗耳颍水滨。物外两寂寞，独与玄冥均。	吴筠	高士咏许先生	大宝皎遗弃洗物独	五言律诗
巢父志何远，潜精人莫知。耻闻让王事，饮犊方见移。不欲散大朴，焉能为尧师。炼真自轻举，浮世何足遗。	吴筠	高士咏樊先生	巢潜耻饮不焉炼浮	五言律诗
大禹受禅让，子高辞诸侯。退躬适外野，放浪夫何求。万乘造中亩，一言良见酬。俋俋耕不顾，斯情邈难俦。	吴筠	高士咏柏成子高	大子退放万一俋斯	五言律诗
臧叟隐中壑，垂纶心浩然。文王感昔梦，授政道斯全。一遵无为术，三载淳化宣。功成遂不处，遁迹符冲玄。	吴筠	高士咏臧丈人	臧垂文授一三功遁	五言律诗
夷齐互崇让，弃国从所钦。聿来及宗周，乃复非其心。世浊不可处，冰清首阳岑。采薇咏羲农，高义越古今。	吴筠	高士咏伯夷叔齐	夷弃聿乃世冰采高	五言律诗
南华源道宗，玄远故不测。动与造化游，静合太和息。放旷生死外，逍遥神明域。况乃资九丹，轻举归太极。	吴筠	高士咏南华真人	南玄动静放逍况轻	五言律诗
冲虚冥至理，体道自玄通。不受子阳禄，但饮壶丘宗。泠然竟何依，挠挑游大空。未知风乘我，为是我乘风。	吴筠	高士咏冲虚真人	冲体不但泠挠未为	五言律诗
亢仓致虚极，潜迹依远岫。智去愚独留，日亏岁方就。乡人谋尸祝，不欲闻俎豆。尚贤非至理，尧舜固为陋。	吴筠	高士咏洞灵真人	亢潜智日乡不尚尧	五言律诗
通玄贵阴德，利物非市朝。悠然大江上，散发挥轻桡。已陈缁帷说，复表沧浪谣。灭迹竟何往，遗文独昭昭。	吴筠	高士咏通玄真人	通利悠散已复灭遗	五言律诗
文始通道源，含光隐关吏。遥欣紫气浮，果验真人至。玄诰已云锡，世荣何足累。高步三清境，超登九仙位。	吴筠	高士咏文始真人	文含遥果玄世高超	五言律诗
荣期信知止，带索无所求。外物非我尚，琴歌自优游。三乐通至道，一言醉孔丘。居常以待终，啸傲夫何忧。	吴筠	高士咏荣启期	荣带外琴三一居啸	五言律诗
贤哉彼沮溺，避世全其真。孔父栖栖者，征途方问津。行藏既异迹，语默岂同伦。耦耕长林下，甘与鸟雀群。	吴筠	高士咏长沮桀溺	贤避孔征行语耦甘	五言律诗
世情矜宠誉，效节徼当时。颜阖遵无名，饭牛聊自怡。逃聘鄙束帛，凿坏欣茅茨。托聘嚣尘表，放浪世莫知。	吴筠	高士咏颜阖	世效颜饭逃凿托放	五言律诗
莱氏道已远，懿妻德弥清。一遁嚣烦趣，永契云壑情。禄位非所重，拂衣遂遐征。杳然从我愿，岂为物所撄。	吴筠	高士咏老莱夫妻	莱懿一永禄拂杳岂	五言律诗
接舆耽冲玄，伉俪亦真逸。傲然辞征聘，耕绩代禄秩。凤歌诫文宣，龙德遂隐密。一游峨嵋上，千载保灵术。	吴筠	高士咏楚狂接舆夫妻	接伉傲耕凤龙一千	五言律诗
卓哉弦高子，商隐独摽奇。效谋全郑国，矫命犒秦师。赏神义不受，存公灭其私。虚心贵无名，远迹居九夷。	吴筠	高士咏郑商人弦高	卓商效矫赏存虚远	五言律诗
展禽抱纯粹，灭迹和光尘。高情遗轩冕，降志救世人。百行既无点，三黜道弥真。信谓德超古，岂惟言中伦。	吴筠	高士咏柳下惠	展灭高降百三信岂	五言律诗
荷𦰏隐耕艺，晨门潜抱关。道尊名可贱，理惬心弥闲。混迹是非域，纵怀天地间。同讥孔宣父，匿景杳不还。	吴筠	高士咏荷𦰏晨门	荷晨道理混纵同匿	五言律诗
野哉汉阴叟，好古遂忘机。抱瓮诚亦勤，守朴全道微。子贡初不达，听言识其非。已为风波人，恍惘失所依。	吴筠	高士咏汉阴丈人	野好抱守子听已恍	五言律诗
皎皎于陵子，己贤妻亦明。安兹道德重，顾彼浮华轻。琴书不为务，禄位不可荣。逃迹终灌园，谁能达世情。	吴筠	高士咏于陵夫妻	皎己安顾琴禄逃谁	五言律诗
太项冥虚极，微远不可究。禀量合太初，返形寄童幼。孔父惭至理，颜生赖真授。泛然同万流，无迹世莫觏。	吴筠	高士咏项槖	太微禀返孔颜泛无	五言律诗
太伯全至让，远投蛮夷间。延陵嗣高风，去国不复还。尊荣比蝉翼，道义侔崇山。元规与峻节，历世无能攀。	吴筠	高士咏太伯延陵	太远延去尊道元历	五言律诗
壶丘道为量，玄虚固难知。季咸曜浅术，御寇初深疑。至人忘祸福，感变靡定期。太冲杳无朕，元化谁能知。	吴筠	高士咏壶丘子	壶玄季御至感太元	五言律诗
干木布衣者，守道杜衡门。德光义且富，肯易王侯尊。魏主钦其贤，轼庐情亦敦。秦兵遂不举，高卧为国藩。	吴筠	高士咏段干木	干守德肯魏轼秦高	五言律诗
仲连秉奇节，释难含道情。一言却秦围，片札降聊城。辞金义何远，让禄心益清。处世功已立，拂衣蹈沧溟。	吴筠	高士咏鲁仲连	仲释一片辞让处拂	五言律诗
高哉彼颜歜，逸气陵齐宣。道尊义不屈，士重王来前。荣禄安可诱，保和从自然。放情任所尚，长揖归山泉。	吴筠	高士咏颜歜	高逸道士荣保放长	五言律诗
周丰贵隐耀，静默尊无名。鲁侯询政体，喻以治道精。莅人在忠悫，疑叛由会盟。一言达至义，千载良为程。	吴筠	高士咏周丰	周静鲁喻莅疑一千	五言律诗
圣人贵素朴，礼义非玄同。师金告颜生，可谓达化宗。夫子饰刍狗，自然道斯穷。应物方矫行，俯仰靡不通。	吴筠	高士咏师金	圣礼师可夫自应俯	五言律诗
子綦方隐几，冥寂久灰心。悟来应颜游，清义杳何深。含响尽天籁，有言同鷇音。是非不足辩，安用劳神襟。	吴筠	高士咏南郭子綦	子冥悟清含有是安	五言律诗
黔娄蕴雅操，守约遗代华。淡然常有怡，与物固无瑕。哲妻配明德，既没辩正邪。辞禄乃余贵，表谥良可嘉。	吴筠	高士咏黔娄先生	黔守淡与哲既辞表	五言律诗
原生何淡漠，观妙自怡性。蓬户常晏如，弦歌乐天命。无财方是贫，有道固非病。木赐钦高风，退惭车马盛。	吴筠	高士咏原宪	原观蓬弦无有木退	五言律诗
万方厌秦德，战伐何纷纷。四皓同无为，丘中卧白云。自汉成帝业，一来翼储君。知几道可尚，隐括成元勋。	吴筠	高士咏商山四皓	万战四丘自一知隐	五言律诗
邈邈河上叟，无名契虚冲。灵关畅玄旨，万乘趋道风。宠辱不可累，飘然在云空。独与造化友，谁能测无穷。	吴筠	高士咏河上公	邈无灵万宠飘独谁	五言律诗
东方禀易象，玩世隐廊庙。栖心抱清微，混迹秘光耀。玄览寄数术，纳规在谈笑。卖药五湖中，还从九仙妙。	吴筠	高士咏东方曼倩	东玩栖混玄纳卖还	五言律诗
汉皇举遗逸，多士咸已宁。至德不可拔，严君独湛冥。卜筮训流俗，指归畅玄经。闭关动元象，何必游紫庭。	吴筠	高士咏严君平	汉多至严卜指闭何	五言律诗
季主超常伦，沉迹寄卜筮。宋贾二大夫，停车试观艺。高谈哂朝列，洪辩不可际。终秉鸾凤心，翛然已遐逝。	吴筠	高士咏司马季主	季沉宋停高洪终翛	五言律诗
子真岩石下，仲蔚蓬蒿居。礼聘终不屈，清贫长晏如。心情在耕艺，养寿资玄虚。至乐非外物，道冥欢有余。	吴筠	高士咏郑子真张仲蔚	子仲礼清心养至道	五言律诗
汉皇敦故友，物色访严生。三聘迨深泽，一来遇帝庭。紫宸同御寝，玄象验客星。禄位终不屈，云山乐躬耕。	吴筠	高士咏严子陵	汉物三一紫玄禄云	五言律诗
子平好真隐，清净玩老易。探玄乐无为，观象验损益。常抱方外心，且纡人间迹。一朝毕婚娶，五岳遂长适。	吴筠	高士咏向子平	子清探观常且一五	五言律诗
伯休抱遐心，隐括自为美。卖药不二价，有名反深耻。安能受玄𫄸，秉愿终素履。逃遁从所尚，萧萧绝尘轨。	吴筠	高士咏韩康	伯隐卖有安秉逃萧	五言律诗
吾嘉台孝威，乐道隐岩穴。吾尚管幼安，栖真养高节。采药聊自给，观书任所悦。风尘不可混，真素比松雪。	吴筠	高士咏台佟管宁	吾乐吾栖采观风真	五言律诗
吾观时人趣，矫迹务驰声。独有高文通，讼田求翳名。公车徒见累，爵禄非所荣。隐身乐鱼钓，世网不可撄。	吴筠	高士咏高凤	吾矫独讼公爵隐世	五言律诗
庞公栖鹿门，绝迹远城市。超然风尘外，自得丘壑美。耕凿勤厥躬，耘锄课妻子。保兹永无患，轩冕何足纪。	吴筠	高士咏庞德公	庞绝超自耕耘保轩	五言律诗
士安逾弱冠，落魄未修餙。一朝因感激，志学忘寝食。着书穷天人，辞聘守玄默。薄葬信昭俭，可为将来则。	吴筠	高士咏玄晏先生	士落一志着辞薄可	五言律诗
孙登好淳古，卉服从穴居。弹琴合天和，读易见象初。终日无愠色，恬然在玄虚。贻言诫叔夜，超迹安所如。	吴筠	高士咏孙公和	孙卉弹读终恬贻超	五言律诗
董京依白社，散发咏玄风。心出区宇外，迹参城市中。嚣尘不能杂，名位安可笼。匿影留雅什，精微信难穷。	吴筠	高士咏董威辇	董散心迹嚣名匿精	五言律诗
郭生在童稚，已得方外心。绝迹遗世务，栖真入长林。元和感异类，猛兽怀德音。不忆固无情，斯言微且深。	吴筠	高士咏郭文举	郭已绝栖元猛不斯	五言律诗
吾重陶渊明，达生知止足。怡情在樽酒，此外无所欲。彭泽非我荣，折腰信为辱。归来北窗下，复采东篱菊。	吴筠	高士咏陶征君	吾达怡此彭折归复	五言律诗
剑头利如芒，恒持照眼光。铁骑追骁虏，金羁讨黠羌。高秋八九月，胡地早风霜。男儿不惜死，破胆与君尝。	吴筠	胡无人行	剑恒铁金高胡男破	五言律诗
闷见有人寻，移庵更入深。落花流涧水，明月照松林。醉劝头陀酒，闲教孺子吟。身同云外鹤，断得世尘侵。	杜光庭	山居三首一	闷移落明醉闲身断	五言律诗
冥心栖太室，散发浸流泉。采柏时逢麝，看云忽见仙。夏狂冲雨戏，春醉戴花眠。绝顶登云望，东都一点烟。	杜光庭	山居三首二	冥散采看夏春绝东	五言律诗
不求朝野知，卧见岁华移。采药归侵夜，听松饭过时。荷竿寻水钓，背局上岩棋。祭庙人来说，中原正乱离。	杜光庭	山居三首三	不卧采听荷背祭中	五言律诗
闷见有人寻，移庵更入深。落花流涧水，明月照松林。醉劝头陀酒，闲教孺子吟。身同云外鹤，断得世尘侵。	杜光庭	山居三首一	闷移落明醉闲身断	五言律诗
冥心栖太室，散发浸流泉。采柏时逢麝，看云忽见山。夏狂冲雨戏，春醉戴花眠。绝顶登云望，东都一点烟。	郑遨	山居二	冥散采看夏春绝东	五言律诗
不求朝野知，卧见岁华移。采药归侵夜，听松饭过时。荷竿寻水钓，背局上岩碁。祭庙人来说，中原正乱离。	郑遨	山居三	不卧采听荷背祭中	五言律诗
嫩芽香且灵，吾谓草中英。夜臼和烟捣，寒𬬻对雪烹。惟忧碧粉散，常见绿花生。最是堪珍重，能令睡思清。	郑遨	茶诗	嫩吾夜寒惟常最能	五言律诗
澄心坐清境，虚白生林端。夜静笑声出，月明松影寒。绛霞封药灶，碧窦溅斋坛。海树几回老，先生棋未残。	舒道纪	兰谿灵瑞观	澄虚夜月绛碧海先	五言律诗
松老赤松原，松间庙宛然。人皆有兄弟，谁得共神仙。双鹤冲天去，群羊化石眠。至今丹井水，香满北山边。	舒道纪	题赤松宫	松松人谁双群至香	五言律诗
悟了长生理，秋莲处处开。金童登锦帐，玉女下香阶。虎啸天魂住，龙吟地魄来。有人明此道，立使返婴孩。	吕岩	五言一	悟秋金玉虎龙有立	五言律诗
姹女住南方，身边产太阳。蟾宫烹玉液，坎户炼琼浆。过去神仙饵，今来到我尝。一杯延万纪，物外任翺翔。	吕岩	五言二	姹身蟾坎过今一物	五言律诗
宇宙产黄芽，经炉煅作砂。阴阳烹五彩，水火炼三花。鼎内龙降虎，壶中龟遣蛇。功成归物外，自在乐烟霞。	吕岩	五言四	宇经阴水鼎壶功自	五言律诗
要觅长生路，除非认本元。都来一味药，刚道数千般。丹鼎烹成汞，炉中炼就铅。依时服一粒，白日上冲天。	吕岩	五言五	要除都刚丹炉依白	五言律诗
姹女住瑶台，仙花满地开。金苗从此出，玉蘂自天来。凤舞长生曲，鸾歌续命杯。有人明此道，海变已千回。	吕岩	五言六	姹仙金玉凤鸾有海	五言律诗
古往诸仙子，根元占甲庚。水中闻虎啸，火里见龙行。进退穷三候，相吞用八纮。冲天功行满，寒暑不能争。	吕岩	五言七	古根水火进相冲寒	五言律诗
我悟长生理，太阳伏太阴。离宫生白玉，坎户产黄金。要主君臣义，须存子母心。九重神室内，虎啸与龙吟。	吕岩	五言八	我太离坎要须九虎	五言律诗
灵丹产太虚，九转入重炉。浴就红莲颗，烧成白玉珠。水中铅一两，火内汞三铢。吃了瑶台宝，升天任海枯。	吕岩	五言九	灵九浴烧水火吃升	五言律诗
姹女住离宫，身边产雌雄。炉中七返毕，鼎内九还终。悟了鱼投水，迷因鸟在笼。耄年服一粒，立地变冲童。	吕岩	五言十	姹身炉鼎悟迷耄立	五言律诗
盗得干坤祖，阴阳是本宗。天魂生白虎，地魄产青龙。运宝泥丸在，搬精入上宫。有人明此法，万载貌如童。	吕岩	五言十一	盗阴天地运搬有万	五言律诗
要觅金丹理，根元不易逢。三才七返足，四象九还终。浴就微微白，烧成渐渐红。一丸延万纪，物外去冲冲。	吕岩	五言十二	要根三四浴烧一物	五言律诗
个个觅长生，根元不易寻。要贪天上宝，须去世间琛。炼就水中火，烧成阳内阴。祖师亲有语，一味水中金。	吕岩	五言十三	个根要须炼烧祖一	五言律诗
万物皆生土，如人得本元。青龙精是汞，白虎水为铅。悟者子投母，迷应地是天。将来物外客，个个补丹田。	吕岩	五言十四	万如青白悟迷将个	五言律诗
二十四神清，三千功行成。寒云连地转，圣日满天明。玉子偏宜种，金田岂在耕。此中真妙理，谁道不长生。	吕岩	五言十五	二三寒圣玉金此谁	五言律诗
妙妙妙中妙，玄玄玄更玄。动言俱演道，语默尽神仙。在掌如珠异，当空似月圆。他时功满后，直入大罗天。	吕岩	五言十六	妙玄动语在当他直	五言律诗
落魄薛高士，年高无白髭。云中闲卧石，山里冷寻碑。夸我饮大酒，嫌人说小诗。不知甚么汉，一任辈流嗤。			落年云山夸嫌不一	五言律诗
密室静存神，阴阳重一斤。炼成离女液，咽尽坎男津。渐变逍遥体，超然自在身。更休功业满，旌鹤引朝真。	吕岩	明胎息	密阴炼咽渐超更旌	五言律诗
通道复通玄，名留四海传。交亲一拄杖，活计两空拳。要果逡巡种，思茶逐旋煎。岂知来混世，不久却回天。	吕岩	通道	通名交活要思岂不	五言律诗
非神亦非仙，非术亦非幻。天地有终穷，桑田几迁变。身固非我有，财亦何足恋。曷不从吾游，骑鲸腾汗漫。	吕岩	口占	非非天桑身财曷骑	五言律诗
昔在禹余天，还依太上家。忝以掌仙录，去来乘烟霞。暂下宛利城，渺然思金华。自此非久住，云上登香车。	叶法善	留诗一	昔还忝去暂渺自云	五言律诗
适向人间世，时复济苍生。度人初行满，辅国亦功成。但念清微乐，谁忻下界荣。门人好住此，翛然云上征。	叶法善	留诗二	适时度辅但谁门翛	五言律诗
退仙时此地，去俗久为荣。今日登云天，归真游上清。泥丸空示世，腾举不为名。为报学仙者，知余朝玉京。	叶法善	留诗三	退去今归泥腾为知	五言律诗
隐居三十载，石室南山巅。静夜玩明月，清朝饮碧泉。樵人歌垅上，谷鸟戏岩前。乐矣不知老，都忘甲子年。	许宣平	庵壁题诗	隐石静清樵谷乐都	五言律诗
争那金乌何，头上飞不住。红炉漫烧药，玉颜安可驻。今年花发枝，明年叶落树。不如且饮酒，莫管流年度。	张辞	题壁	争头红玉今明不莫	五言律诗
南北东西路，人生会不无。早曾依阁皂，又却上玄都。云片随天阔，泉声落石孤。何期早相遇，乐共煮菖蒲。	沈廷瑞	赠僧昭莹	南人早又云泉何乐	五言律诗
名山相别后，别后会难期。金鼎销红日，丹田老紫芝。访君虽有路，怀我岂无诗。休羡繁华事，百年能几时。	沈廷瑞	寄袁州陈智周	名别金丹访怀休百	五言律诗
仙翁上升去，丹井寄晴壑。山色接天台，湖光照寥廓。玉洞绝无人，老桧犹栖鹤。我欲掣青蛇，他时冲碧落。	许坚	题幽栖观	仙丹山湖玉老我他	五言律诗
武陵春色好，十二酒家楼。大醉方回首，逢人不举头。是非都不采，名利混然休。戴个星冠子，浮沉逐世流。	张白	武陵春色	武十大逢是名戴浮	五言律诗
女是寄生枝，男是冬青木。冬青驾白鹅，寄生跨黄鹿。若遇寇相凌，稳便抛家族。早早上三清，莫候丹砂熟。	黄冠野夫	授马氏女诗	女男冬寄若稳早莫	五言律诗
握手不能别，抚膺聊自伤。痛矣时阴短，悲哉泉路长。松林惊野吹，荒隧落寒霜。言离何以赠，留心内典章。	释明解	遗画工诗	握抚痛悲松荒言留	五言律诗
六代旧山川，兴亡几百年。繁华今寂寞，朝市昔喧阗。夜月琉璃水，春风卵色天。伤时与怀古，垂泪国门前。	沈青箱	过台城感旧	六兴繁朝夜春伤垂	五言律诗
常时华堂静，笑语度更筹。恍惚人事改，冥寞委荒丘。阳原歌薤露，阴壑惜藏舟。清夜妆台月，空想画眉愁。	唐晅妻张	唐晅悼妻诗二	常笑恍冥阳阴清空	五言律诗
佳人去千载，溪山久寂寞。野水浮白烟，岩花自开落。猿鸟旧清音，风月闲楼阁。无语立斜阳，幽情入天幕。	西施	轩诗	佳溪野岩猿风无幽	五言律诗
歌罢玉楼月，舞残金缕衣。匀钿收迸节，敛黛别重闱。网断蛛犹织，梁春燕不归。那堪回首处，江步野棠飞。	故台城妓	诗	歌舞匀敛网梁那江	五言律诗
乱鲁负虚名，游秦感宁生。候惊丞相喘，用识葛卢鸣。黍稷滋农具，轩车乏道情。近来筋力退，一志在归耕。	不详	东阳夜怪诗十二	乱游候用黍轩近一	五言律诗
烟灭石楼空，悠悠永夜中。虚心怯秋雨，艳质畏飘风。向壁残花碎，侵堦坠叶红。还如失群鹤，饮恨在雕笼。	不详	石瓮寺灯魅诗三	烟悠虚艳向侵还饮	五言律诗
碧水色堪染，白莲香正浓。分飞俱有恨，此别几时逢。藕隐玲珑玉，花藏缥缈容。何当假双翼，声影暂相从。	不详	白苹洲碧衣女子吟	碧白分此藕花何声	五言律诗
西望吴王国，云书凤字牌。连江起珠帐，择地葬金钗。满地红心草，三层碧玉阶。春风无处所，凄恨不胜怀。	王炎	葬西施挽歌	西云连择满三春凄	五言律诗
泣葬一枝红，生同死不同。金钿坠芳草，香绣满春风。旧日闻箫处，高楼当月中。梨花寒食夜，深闭翠微宫。	沈亚之	梦挽秦弄玉	泣生金香旧高梨深	五言律诗
度关悲失志，万绪乱心机。下坂马无力，扫门尘满衣。计谋多不就，心口自相违。已作羞归计，还胜羞不归。	陈季卿	题潼关普通院门	度万下扫计心已还	五言律诗
月斜寒露白，此夕去留心。酒至添愁饮，诗成和泪吟。离歌凄凤管，别鹤怨瑶琴。明夜相思处，秋风吹半衾。	陈季卿	别妻	月此酒诗离别明秋	五言律诗
谋身非不早，其奈命来迟。旧友皆霄汉，此身犹路岐。北风微雪后，晚景有云时。惆怅清江上，区区趁试期。	陈季卿	别兄弟	谋其旧此北晚惆区	五言律诗
急风吹缓箭，弱手驭强弓。欲高翻复下，应西还更东。十回俱着地，两手幷擎空。借问谁为此，乃应是宋公。	欧阳询	嘲萧瑀射	急弱欲应十两借乃	五言律诗
有耻宿龙门，精彩先瞰浑。眼瘦呈近店，睡响彻遥林。埒囊将旧识，制被异新婚。谁言骢马使，翻作蛰熊蹲。	杜易简	嘲格辅元	有精眼睡埒制谁翻	五言律诗
闻道监中溜，初言是大祠。很傍索传马，𬾠动出安徽。卫司无帟幕，供膳乏鲜肥。形容消瘦尽，空往复空归。	梁载言	咏傅岩监祠	闻初很𬾠卫供形空	五言律诗
崔生犯夜行，武候正严更。幞头拳下落，高髻掌中擎。杖迹胸前出，绳文腕后生。愁人不惜夜，随意晓参横。	刘行敏	嘲崔生	崔武幞高杖绳愁随	五言律诗
武陵敬爱客，终宴不知疲。遣共浑王饮，错宴延陀儿。始被鸿胪识，终蒙御史知。精神既如此，长叹复何为。	刘行敏	又嘲杨文瓘	武终遣错始终精长	五言律诗
台阁神仙地，衣冠君子乡。昨朝犹对坐，今日忽云亡。魂随司命鬼，魄逐见阎王。此时罢欢笑，无复向朝堂。	崔泰之	哭李峤诗	台衣昨今魂魄此无	五言律诗
何事最堪悲，云娘只首奇。瘦拳抛令急，长啸出歌迟。只见肩侵鬓，唯忧骨透皮。不须当户立，头上有钟馗。	李宣古	咏崔云娘	何云瘦长只唯不头	五言律诗
拄杖欲似乃，播笏还似及。逆风荡雨行，面干顶额湿。着衣床上坐，肚缓脊皮急。城门尔许高，故自匍匐入。	无名氏	嘲伛偻人	拄播逆面着肚城故	五言律诗
道士黄山隐，轻人复重财。太山将比甑，东海只容杯。绿绶藏云帔，乌巾换鹿胎。黄泉六个鬼，今夜待君来。	皇甫大夫	判道士黄山隐	道轻太东绿乌黄今	五言律诗
前得尹佛子，后得王癞獭。判事驴𫜪瓜，唤人牛嚼沫。见钱满面喜，无镪从头喝。常逢饿夜叉，百姓不可活。	不详	王法曹歌	前后判唤见无常百	五言律诗
莫问江南事，江南事可凭。抱鸡升宝位，跨犬出金陵。子建司南位，安仁秉夜灯。东邻娇小女，骑虎渡河冰。	不详	南唐升元殿基下石记	莫江抱跨子安东骑	五言律诗
九日重阳节，三秋季月残。菊花催晚气，萸房辟早寒。霜浓鹰击远，雾重雁飞难。谁忆龙山外，萧条边兴阑。	崔善为	九月九日	九三菊萸霜雾谁萧	五言律诗
日掩鸿都夕，河低乱箭移。虫飞明月户，鹊绕落花枝。兰襟帐北壑，玉匣鼓文漪。闻有啼莺处，暗幄晓云披。	卢照邻	凌晨	日河虫鹊兰玉闻暗	五言律诗
京镇周天险，东南作北关。埭横江曲路，戍入海中山。望越心初切，思秦鬓已斑。空怜上林雁，朝夕待春还。	宋之问	登北固山	京东埭戍望思空朝	五言律诗
闻君陌上来，歌管沸相催。孤月连明照，千灯合暗开。宝装游骑出，香绕看车回。独有归闲意，春庭伴落梅。	苏颋	和黄门舅十五夜作	闻歌孤千宝香独春	五言律诗
珠阙昆山远，银宫涨海悬。送君从此路，城郭几千年。云雾含丹景，桑麻覆细田。笙歌未尽曲，风驭独泠然。	薛曜	登绵州富乐山别李道士䇿	珠银送城云桑笙风	五言律诗
出豫垂佳节，凭高陟梵宫。皇心满尘界，佛迹现虚空。日月宜长寿，天人得大通。喜闻题宝偈，受记莫由同。	赵彦伯	和九月九日登慈恩寺浮图应	出凭皇佛日天喜受	五言律诗
巫峡裴回雨，阳台淡荡云。江山空窈窕，朝暮自纷氲。萤色寒秋露，猿啼清夜闻。谁怜梦魂远，肠断思纷纷。	乔备	秋夜巫山	巫阳江朝萤猿谁肠	五言律诗
芳年正月晦，假日早朝回。欲尽三春赏，还钦二阮才。柳迎郊骑入，花近□庭开。宛是人寰外，真情寓物来。	孙逖	晦日与卢舍人同诣补阙城南	芳假欲还柳花宛真	五言律诗
篱中犬迎吠，出屋候柴扉。岁晏输井税，山村人暮归。晚田始家食，余布成我衣。对此能无事，劳君问是非。	卢象	赠刘蓝田	篱出岁山晚余对劳	五言律诗
上方偏可适，季月况堪过。远近人都至，东西山色多。夕阳留迳草，新叶变庭柯。已度清明节，春愁如客何。	刘长卿	清明日青龙寺上方	上季远东夕新已春	五言律诗
枝耸碧云端，根侵藓壁盘。几经良匠顾，犹作散材看。雪积花开少，风多子落干。空存后凋色，岁晚出林峦。	张鼎	山中松	枝根几犹雪风空岁	五言律诗
南溪老病客，相见下肩舆。近发看乌帽，催莼煮白鱼。宅中平岸水，身外满床书。忆尔才名叔，含凄意有余。	杜甫	汉州王大录事宅作	南相近催宅身忆含	五言律诗
行当腊候晚，共惜岁阴残。闻道巴山远，如何蜀路难。荒林藏积雪，乱石起惊湍。君有亲人术，应令劳者安。	皇甫冉	送令狐明府	行共闻如荒乱君应	五言律诗
能知出世法，讵有在家心。南院开门送，东山策杖寻。经年期故里，及夏到空林。念远长劳望，朝朝草色深。	皇甫冉	送从侄栖闲律师	能讵南东经及念朝	五言律诗
试上江楼望，初逢山雨晴。连空青嶂合，向晚白云生。俊美要殊观，萧条见远情。情来不可极，日暮水流清。	严维	晚霁登王六东阁	试初连向俊萧情日	五言律诗
芳蓝滋匹帛，人力半天经。浸润加新气，光辉胜本清。还同冰出水，不共草为萤。翻覆衣襟上，偏知造化灵。	王季友	青出蓝	芳人浸光还不翻偏	五言律诗
暝从石门宿，摇落四岩空。潭月漾山足，天河泻涧中。杉松寒似雨，猿鸟夕惊风。独卧不成寐，苍然想谢公。	丘丹	秋夕宿石门馆	暝摇潭天杉猿独苍	五言律诗
逐胜不怯寒，秋山闲独登。依稀小径通，深处逢来僧。侧右拥寒溜，欹松悬古藤。明书问知友，兴咏将谁能。	长孙佐辅	秋日登山	逐秋依深侧欹明兴	五言律诗
积潦池新涨，颓垣址旧高。怒蛙横饱腹，鬬雀堕轻毛。碧瘦三棱草，红鲜百叶桃。幽栖日无事，痛饮读离骚。	张祜	江南杂题	积颓怒鬬碧红幽痛	五言律诗
冷气清金虎，兵威壮铁冠。扬旌川色暗，吹角水风寒。人对辎𫐌醉，花垂睥睨残。羡归丞相阁，空望旧门阑。	张祜	润州杨别驾宅送蒋侍御收兵	冷兵扬吹人花羡空	五言律诗
僻巷新苔遍，空庭弱柳垂。井栏防穉子，盆水试鹅儿。喜客加笾食，邀僧长路棋。未能抛世事，除此更何为。	张祜	闲居	僻空井盆喜邀未除	五言律诗
玉座临新岁，朝盈万国人。火连双阙晓，仗列五门春。瑞雪销鸳瓦，祥光在日轮。天颜不敢视，称庆拜空频。	厉玄	元日观朝	玉朝火仗瑞祥天称	五言律诗
六月火云散，蝉声鸣树梢。秋风岂便借，客思已萧条。倾国三年别，烟霞一路遥。行人断消息，更上灞陵桥。	赵璜	六月	六蝉秋客倾烟行更	五言律诗
新松□绿草，古柏翳黄沙。珮珂客惊鸟，绮罗人间花。蹙尘南北马，碾石去来车。川晚悲风动，坟前碎纸斜。	喻凫	樊川寒食	新古珮绮蹙碾川坟	五言律诗
闲来竹亭赏，赏极蘂珠宫。叶已尽余翠，花才半展红。媚欺桃李色，香夺绮罗风。每到春残日，芳华处处同。	潘咸	芍药	闲赏叶花媚香每芳	五言律诗
野步晚悠悠，山光澹早秋。远空沦日脚，多稼没人头。古木蝉齐噪，深塍水慢流。幽居回不近，秋策却堪愁。	刘得仁	晚步	野山远多古深幽秋	五言律诗
缓步出居处，过原边雁行。夕阳投草木，远水迎苍茫。野寺同蟾宿，云溪㔉药尝。萧条霜景暮，极目尽堪伤。	刘得仁	村晚闲步	缓过夕远野云萧极	五言律诗
为此疏名路，频来访远松。孤标宜雪后，每见忆山中。静影生幽藓，寒声入迥空。何年植兹地，晓夕动清风。	刘得仁	冬日题兴善寺崔律师院孤松	为频孤每静寒何晓	五言律诗
翠色凛空庭，披衣独绕行。取从山顶崄，栽得道心生。未弱幽泉韵，焉论别木声。霜天残月在，转影入池清。	刘得仁	栽松	翠披取栽未焉霜转	五言律诗
昨日尊前折，万人酣晓香。今朝篱下见，满地委残阳。得失片时痛，荣枯一岁伤。未将同腐草，犹更有重霜。	薛莹	十日菊	昨万今满得荣未犹	五言律诗
人过梅岭上，岁岁北风寒。落日孤舟去，青山万里看。猿声湘水静，草色洞庭宽。已料生涯事，只应持钓竿。	贾岛	赴南巴留别苏台知己	人岁落青猿草已只	五言律诗
南去远三京，三湘五月行。巴江雪水下，楚泽火云生。向野聊中饮，乘凉探暮程。离怀不可说，已近峡猿声。	李频	南游湘汉寄友人	南三巴楚向乘离已	五言律诗
却共孤云去，高眠最上峰。半湖乘早月，中路入疏钟。秋尽虫声急，夜深山雨重。当时同隐者，分得几株松。	李频	送刘山人归洞庭	却高半中秋夜当分	五言律诗
野店星河在，行人道路长。孤灯怜宿处，斜月厌新装。草色多寒露，虫声似故乡。清秋无限恨，残菊过重阳。	李郢	早发	野行孤斜草虫清残	五言律诗
风慢日迟迟，拖烟拂水时。惹将千万恨，系在短长枝。骨软张郎瘦，腰轻楚女饥。故园归未得，多少断肠思。	崔橹	柳	风拖惹系骨腰故多	五言律诗
袅风惊未定，溪影晚来寒。不得重阳节，虚将满把看。神仙谁采掇，烟雨惜雕残。牧竖樵童看，应教爱尔难。	崔橹	村路菊花	袅溪不虚神烟牧应	五言律诗
桂华穷北陆，荆艳作东邻。残妆欲送晓，薄衣已迎春。举袖争流雪，分歌竞绕尘。不应将共醉，年去远催人。	刘绮庄	共佳人守岁	桂荆残薄举分不年	五言律诗
缟带与纶巾，轻舟漾赤门。千回紫萍岸，万顷白莲村。荷露倾衣袖，松风入髻根。潇疏今若此，争不尽余尊。	皮日休	赤门堰白莲花	缟轻千万荷松潇争	五言律诗
鸡报已判春，中年抱疾身。晓催庭火暗，风带寺幡新。多虑无成事，空休是吉人。梅花浮寿酒，莫笑又移巡。	司空图	丙午岁旦	鸡中晓风多空梅莫	五言律诗
浮世仍逢乱，安排赖佛书。劳生中寿少，抱疾上升疏。日暖人逢鹿，园荒雪带锄。知非今又过，蘧瑗最怜渠。	司空图	光启三年人日逢鹿	浮安劳抱日园知蘧	五言律诗
登高唯北望，菊助可□明。离恨初逢节，贫居只喜晴。好文时可见，学稼老无成。莫叹关山阻，何当不阻兵。	司空图	浙上重阳	登菊离贫好学莫何	五言律诗
雪鬓不禁镊，知非又此年。退居还有旨，荣路免妨贤。落落鸣蛩鸟，晴霞度雁天。自无佳节兴，依旧菊篱边。	司空图	乙巳岁愚春秋四十九辞疾拜	雪知退荣落晴自依	五言律诗
金石皆销铄，贤愚共网罗。达从诗似偈，狂觉哭胜歌。高燕凌鸿鹄，枯槎压芰荷。此中无别境，此外是闲魔。	司空图	五月九日	金贤达狂高枯此此	五言律诗
复道朝延火，严城夜涨尘。骅骝思故第，鹦鹉失佳人。禁漏虚传点，妖星不振辰。何当回万乘，重睹玉京春。	司空图	庚子腊月五日	复严骅鹦禁妖何重	五言律诗
朦胧南溟月，汹涌出云涛。下射长鲸眼，遥分玉兔毫。势来牛斗动，路越宵冥高。竟夕瞻光影，昂头把白醪。	罗隐	中元夜看月	朦汹下遥势路竟昂	五言律诗
玉蘂两高树，相辉松桂旁。向来尘不杂，此夜月仍光。秀掩丛兰色，艳吞秾李芳。世人嫌具美，何必更清香。	唐彦谦	玉蘂	玉相向此秀艳世何	五言律诗
新莲映多浦，迢递绿塘东。静影摇波日，寒香映水风。金尘飘落蘂，玉露洗残红。看着余芳少，无人问的中。	唐彦谦	莲	新迢静寒金玉看无	五言律诗
小斋庐阜石，寄自沃洲僧。山客劳携笈，幽人自得朋。瘦云低作段，野浪冻成云。便可同清话，何须有物凭。	唐彦谦	片石	小寄山幽瘦野便何	五言律诗
春风向杨柳，能事尽风流。有意疑张绪，无情见莫愁。依然金谷在，宁免武昌偷。前路难回首，何须苦映楼。	唐彦谦	柳	春能有无依宁前何	五言律诗
虞乡县西郭，改观揖中条。第蓄终南小，交□□□遥。崦深应有寺，峰近恐通桥。为语前村叟，他时寄采樵。	唐彦谦	望中条	虞改第交崦峰为他	五言律诗
乱后寄僧居，看花恨有余。香宜闲静立，态似别离初。朵密红相照，栏低画不如。狂风任吹却，最共野人疏。	王驾	次韵和卢先辈避难寺居看牡	乱看香态朵栏狂最	五言律诗
早被婵娟误，欲妆临镜慵。承恩不在貌，教妾若为容。风暖鸟声碎，日高花影重。年年越溪女，相忆采芙蓉。	周朴	春宫怨	早欲承教风日年相	五言律诗
一叶野人舟，长将载酒游。夜来吟思苦，江上月华秋。晓露满红蓼，轻波飏白鸥。渔翁似有约，相伴钓中流。	王贞白	江上吟晓	一长夜江晓轻渔相	五言律诗
一宿白云根，时经采麝村。数峰虽似蜀，当昼不闻猿。马立溪沙浅，人争阁道喧。明朝弃襦罢，步步入金门。	王贞白	过商山	一时数当马人明步	五言律诗
我泛镜湖日，未生千里莼。时无贺宾客，谁识谪仙人。吟对四时雪，忆游三岛春。恶闻忘越事，洗耳大江滨。	王贞白	泛镜湖□□	我未时谁吟忆恶洗	五言律诗
谁怜孤峭质，移在太湖心。出得风波外，任他池馆深。不同花逞艳，多愧竹垂阴。一片至坚操，那忧岁月侵。	王贞白	太湖石	谁移出任不多一那	五言律诗
山立秪盈寻，高奇药圃阴。风涛打欲醉，岩穴蛰方深。藓点晴偏绿，蛩藏晓竞吟。岁寒终不变，堪比古人心。	王贞白	依韵和干公题庭中太湖石二	山高风岩藓蛩岁堪	五言律诗
徒劳水府寻，宛在玉堂阴。兰圃安虽窄，盆池映转深。山僧来尽爱，诗客见先吟。若是买花者，年年不计心。	王贞白	依韵和干公题庭中太湖石二	徒宛兰盆山诗若年	五言律诗
片石陶真性，非为曲糵昏。争如累月醉，不笑独醒人。积叠莓苔色，交加薜荔根。至今重九日，犹待白衣魂。	王贞白	书陶潜醉石	片非争不积交至犹	五言律诗
芍药承春宠，何曾羡牡丹。麦秋能几日，谷雨只微寒。妒态风频起，娇妆露欲残。芙蓉浣纱伴，长恨隔波澜。	王贞白	芍药	芍何麦谷妒娇芙长	五言律诗
方塘清晓镜，独照玉容秋。蠹芰不相采，敛苹空自愁。日斜还顾影，风起强垂头。芳意羡何物，双双㶉𫛶游。	王贞白	独芙蓉	方独蠹敛日风芳双	五言律诗
孤根生远岳，移植翠枝添。自秉雪霜操，任他蜂蝶嫌。微阴连迥竹，清韵入疏帘。耸势即空碧，时人看莫厌。	王贞白	冯氏书斋小松二首一	孤移自任微清耸时	五言律诗
得地已经岁，清音昼夜闻。根涵旧山土，叶间近溪云。野鹤望长远，庭花笑不群。须知摇落后，众木始能分。	王贞白	冯氏书斋小松二首二	得清根叶野庭须众	五言律诗
十六胜三五，中天照大荒。秪讹些子缘，应号没多光。桂老犹全在，蟾深未煞忙。难期一年事，到晓泥诗章。	卢延让	八月十六夜月	十中秪应桂蟾难到	五言律诗
兀兀坐无味，思量谁与邻。数星深夜火，一个远乡人。雁翥天微雪，风号树欲春。愁章自难过，不觉苦吟频。	卢延让	冬除夜书情	兀思数一雁风愁不	五言律诗
龙墀初立仗，鸳鹭列班行。元日燕脂色，朝天桦烛香。表章堆玉案，缯帛满牙床。三百年如此，无因及我唐。	卢延让	观新岁朝贺	龙鸳元朝表缯三无	五言律诗
九十日秋色，今秋已十分。孤光吞列宿，四面绝微云。众木排疏影，寒流叠细纹。遥遥望丹桂，心绪更纷纷。	曹松	中秋月	九今孤四众寒遥心	五言律诗
桐庐江水闲，终日对柴关。因想别离处，不知多少山。钓舟春岸阔，庭树晚烟还。莫便求栖隐，桂枝堪恨颜。	曹松	寄方干	桐终因不钓庭莫桂	五言律诗
溪山尽日行，方听远钟声。入院逢僧定，登楼见月生。露垂群木润，泉落一岩清。此景关吾事，通宵寐不成。	孟贯	宿山寺	溪方入登露泉此通	五言律诗
高楼临古岸，野步晚来登。江水因寒落，山云为雪凝。远村虽入望，危槛不堪凭。亲老未归去，乡愁徒自兴。	孟贯	冬日登江楼	高野江山远危亲乡	五言律诗
玉烛传佳节，阳和应此辰。土牛呈岁稔，彩燕表年春。腊尽星回次，寒余月建寅。梅花将柳色，偏思越乡人。	曹松	客中立春	玉阳土彩腊寒梅偏	五言律诗
水色昏犹白，霞光暗渐无。风荷摇破扇，波月动连珠。蟋蟀啼相应，鸳鸯宿不孤。小童频报夜，归步尚踟蹰。	白居易	南塘暝兴	水霞风波蟋鸳小归	五言律诗
无成归故国，上马亦高歌。况是飞鸣后，殊为喜庆多。暑消嵩岳雨，凉吹洞庭波。莫使闲吟去，须期接盛科。	曹松	送郑谷归宜春	无上况殊暑凉莫须	五言律诗
结束何妨早，将行四顾频。山前犹见月，陌上未逢人。远树动宿鸟，危桥怯病身。渐明恒自慰，应免复迷津。	熊皎	早行	结将山陌远危渐应	五言律诗
有山来便有，万丈落云端。雾喷千岩湿，雷倾九夏寒。图中僧写去，湖上客回看。却羡为猿鹤，飞鸣近碧湍。	孙鲂	庐山瀑布	有万雾雷图湖却飞	五言律诗
意态天生异，转看看转新。百花休放艳，三月始为春。蝶死难离槛，莺狂不避人。其如豪贵地，清醒复何因。	孙鲂	牡丹	意转百三蝶莺其清	五言律诗
年年三月里，随处自悠扬。雨过浑疑尽，风来特地狂。入花蜂有碍，遮水燕无妨。苦是添离思，青门道路长。	孙鲂	柳絮咏	年随雨风入遮苦青	五言律诗
何处不相见，烟苗捧露心。萋萋绿远水，苒苒在空林。野吹闲摇阔，游人醉卧深。南朝古城里，碑石又应沉。	孙鲂	芳草	何烟萋苒野游南碑	五言律诗
底物最牵吟，秋苔独自寻。何时连夜雨，叠翠满松阴。湘岸荒祠静，吴宫古砌深。侯门还可惜，长被马蹄侵。	孙鲂	春苔	底秋何叠湘吴侯长	五言律诗
郁郁复苍苍，秋风韵更长。空心应有□，老叶不知霜。子落生深涧，阴清背夕阳。如逢东岱雨，犹得覆秦王。	孙鲂	老松	郁秋空老子阴如犹	五言律诗
茏葱二月初，青软自相纡。意态花犹少，风流木更无。影繁晴陌上，烟重古城隅。炀帝河声里，几番荣又枯。	孙鲂	柳一	茏青意风影烟炀几	五言律诗
簇簇互相遮，闲看实可嗟。借多虽是叶，栽盛不如花。春绿暗连麦，秋干暮立鸦。旧乡曾种得，经乱属谁家。	孙鲂	看桑	簇闲借栽春秋旧经	五言律诗
林下事无非，尘中竟不知。白云深拥我，青石合眠谁。山静捣灵药，夜闲论古诗。此来亲羽客，何日变枯髭。	刘昭禹	仙都山留题	林尘白青山夜此何	五言律诗
湘西斜日边，峭入几寻天。翠落重城内，屏开万户前。崖崚危溅瀑，林罅静通仙。谁肯功成后，相携扫石眠。	刘昭禹	晚霁望岳𪋤	湘峭翠屏崖林谁相	五言律诗
千古海门石，移归吟叟居。窍腥蛟出后，形瘦浪冲余。工语宁无玉，僧知忽有书。好期仙者叱，变化向庭隅。	刘昭禹	石笋	千移窍形工僧好变	五言律诗
废功看不已，醉起又持杯。数日帘常卷，中宵雨忽来。凄凉无戏蝶，零落在苍苔。造化根难问，令人首可回。	刘昭禹	伤雨后牡丹	废醉数中凄零造令	五言律诗
世上红蕉异，因移万里根。艰难离瘴土，潇洒入朱门。叶战青云韵，花零宿露痕。长安多未识，谁想动吟魂。	刘昭禹	送人红花栽	世因艰潇叶花长谁	五言律诗
地只逃秀境，神化或殷雷。裂汉娲补合，高峰剑跃开。即今新定业，何世不遗才。若是浮名道，须言有祸胎。	刘乙	晓望	地神裂高即何若须	五言律诗
鸡调扶桑枝，秋空隐少微。阔云霞并曜，高日月争辉。若厥开天道，同初发帝机。以言当代事，闲辟紫宸扉。	刘乙	山中早起	鸡秋阔高若同以闲	五言律诗
片石露寒色，先生遗素风。醉眠芳草合，吟起白云空。道出干坤外，声齐日月中。我知彭泽后，千载与谁同。	陈光	题陶渊明醉石	片先醉吟道声我千	五言律诗
九陌云初霁，皇衢柳已新。不同天苑景，先得日边春。色浅微含露，丝轻未惹尘。一枝方欲折，归去及兹晨。	陈光	长安新柳	九皇不先色丝一归	五言律诗
驾鹤排朱雾，乘鸾入紫烟。凌晨味潭菊，薄暮玩峰莲。玉叶低梁下，金飗引窗前。啸傲云霞际，留情鳞羽年。	公孙杲	五言赠诸法师	驾乘凌薄玉金啸留	五言律诗
珍木郁清池，风荷左右披。浅觞宁及醉，慢舸不知移。荫林簟光冷，照流簪影攲。胡为独羁者，雪涕向涟漪。	畅甫	偶宴西蜀摩诃池	珍风浅慢荫照胡雪	五言律诗
故国海云端，归宁便整鞍。里荣身上茜，省罢手中兰。烧急平芜广，风悲古木寒。谢公山色在，朝夕共谁观。	吴黔	失题	故归里省烧风谢朝	五言律诗
罗浮多胜境，梦到固无因。知有长生药，谁为不死人。根虽盘地脉，势自倚天津。未便甘休去，须栖老此身。	文丙	罗浮山	罗梦知谁根势未须	五言律诗
寂寞人偏重，无心愧牡丹。秋风凋不得，流水泛应难。怪石从教遍，幽庭一任盘。若逢公子顾，重叠是朱栏。	文丙	藓花	寂无秋流怪幽若重	五言律诗
可怜同百草，况负雪霜姿。歌舞地不尚，岁寒人自移。堦除添冷淡，毫末入思惟。尽道生云洞，谁知露崄巇。	文丙	新栽松	可况歌岁堦毫尽谁	五言律诗
何事动吟哦，长□翠色和。垂阴千树少，送别一枝多。带雾笼彭泽，摇风舞汴河。只因隋帝植，民力几销磨。	文丙	柳	何长垂送带摇只民	五言律诗
幽芳无处无，幽处恨何如。倦客伤归思，春风满旧居。晚烟迷杳霭，朝露健扶疏。省傍灵光看，残阳少皡区。	扈载	芳草	幽幽倦春晚朝省残	五言律诗
空江平野流，风岛苇飕飕。残日衔西塞，孤帆向北洲。边鸿渡汉口，楚树出吴头。终日高云里，身依片石休。	齐己	过西塞山	空风残孤边楚终身	五言律诗
澄澈照人胆，深山只一般。来难穷处所，心去助波澜。砌曲夜声苦，窗虚客梦阑。无心谁肯爱，时有老僧看。	修睦	僧院泉	澄深来心砌窗无时	五言律诗
始好步青苔，蝉声且莫催。辛勤来到此，容易便言回。远水月未上，四方云正开。更堪逢道侣，特地话天台。	修睦	岳上作	始蝉辛容远四更特	五言律诗
积翠异诸岳，令人看莫休。有时经暮雨，独得倚高楼。云外僧应老，林间水正秋。到头归隐处，岂在问嵩丘。	修睦	望西山	积令有独云林到岂	五言律诗
一自虎掊得，清声四远流。众人怜尔处，长夜洗心头。出谷花随去，背岩猿下偷。林边落江徼，风起雨翛翛。	修睦	题虎掊泉	一清众长出背林风	五言律诗
谁此种秋色，令人看莫穷。正垂云梦雨，不奈洞庭风。昔出长安道，独游隋苑东。当时今日思，须信苦相同。	修睦	岳阳对柳	谁令正不昔独当须	五言律诗
窃慕隐沦道，所欢岩穴居。谁言忝休命，遂入承明庐。物情不可易，幽中未尝摅。幸见终南山，岧峣凌太虚。	吴筠	翰林院望终南山一	窃所谁遂物幽幸岧	五言律诗
青霭长不灭，白云闲卷舒。悠然相探讨，延望空踌蹰。迹系心无极，神超兴有余。何当解维絷，永托逍遥墟。	吴筠	翰林院望终南山二	青白悠延迹神何永	五言律诗
白首南朝女，愁听异域歌。收兵颉利国，饮马胡卢河。毳布腥膻久，穹庐岁月多。雕窠城上宿，吹笛泪滂沱。	皇甫松	怨回纥一	白愁收饮毳穹雕吹	五言律诗
祖席驻征棹，开帆候信潮。隔筵桃叶泣，吹管杏花飘。船去鸥飞阁，人归尘上桥。别离惆怅泪，江路湿红蕉。	皇甫松	怨回纥二	祖开隔吹船人别江	五言律诗
新月曲如眉，未有团𪢮意。红豆不堪看，满眼相思泪。终日劈桃穰，人在心儿里。两朵隔墙花，早晚成连理。	牛希济	生查子二	新未红满终人两早	五言律诗
慢绾青丝发，光砑吴绫袜。床上小熏笼，韶州新退红。叵耐无端处，捻得从头污。恼得眼慵开，问人闲事来。	薛昭蕴	醉公子	慢光床韶叵捻恼问	五言律诗
漠漠秋云澹，红藕香侵槛。枕倚小山屏，金铺向晚扃。睡起横波慢，独望情何限。衰柳数声蝉，魂销似去年。	顾敻	醉公子一	漠红枕金睡独衰魂	五言律诗
岸柳垂金线，雨晴莺百转。家住绿杨边，往来多少年。马嘶芳草远，高楼帘半卷。敛袖翠蛾攒，相逢尔许难。	顾敻	醉公子二	岸雨家往马高敛相	五言律诗
烟雨晚晴天，零落花无语。难话此时心，梁燕双来去。琴韵对薰风，有恨和情抚。肠断断弦频，泪滴黄金缕。	魏承班	生查子一	烟零难梁琴有肠泪	五言律诗
寂寞画堂空，深夜垂罗幕。灯暗锦屏欹，月冷珠帘薄。愁恨梦难成，何处贪欢乐。看看又春来，还是长萧索。	魏承班	生查子二	寂深灯月愁何看还	五言律诗
暮烟笼藓砌，戟门犹未闭。尽日醉寻春，归来月满身。离鞍偎绣袂，坠巾花乱缀。何处恼佳人，檀痕衣上新。	尹鹗	醉公子	暮戟尽归离坠何檀	五言律诗
竟日画堂欢，入夜重开宴。翦烛蜡烟香，促席花光颤。待得月华来，满院如铺练。门外簇骅骝，直待更深散。	欧阳彬	生查子	竟入翦促待满门直	五言律诗
深秋更漏长，滴尽银台烛。独步出幽闺，月晃波澄绿。菱荷风乍触，一对鸳鸯宿。虚棹玉钗惊，惊起还相续。	刘侍读	生查子	深滴独月菱一虚惊	五言律诗
门外猧儿吠，知是萧郎至。刬袜下香阶，冤家今夜醉。扶得入罗帏，不肯脱罗衣。醉则从他醉，还胜独睡时。	无名氏	醉公子	门知刬冤扶不醉还	五言律诗
平子归田处，园林接汝𣸣。落花开户入，啼鸟隔窗闻。池净流春水，山明敛霁云。昼游仍不厌，乘月夜寻君。	张谓	题故人别业	平园落啼池山昼乘	五言律诗
飘飖宕渠域，旷望蜀门隈。水共三巴远，山随八阵开。桥形疑汉接，石势似烟回。欲下他乡泪，猿声几处催。	元兢	蓬州野望	飘旷水山桥石欲猿	五言律诗
不归江畔久，旧业已凋残。露草虫丝湿，湖泥鸟迹干。买山开客舍，选竹作渔竿。何必劳州县，驱驰效一官。	陈闰	罢官后却归旧居	不旧露湖买选何驱	五言律诗
海阳湖下溪，夹峰多异石。数步□□□，溶溶似云白。竹阴入□里，更觉溪已碧。吾欲漱斯流，长为避时客。	无名氏	湖下溪	海夹数溶竹更吾长	五言律诗
新华发两树，分香遍一林。迎风转细影，向日动轻阴。戏蜂时隐见，飞蝶远追寻。承闻欲采摘，若个动君心。	张文成	游仙窟诗咏双树	新分迎向戏飞承若	五言律诗
暂游双树下，遥见两枝芳。向日俱翻影，迎风并散香。戏蝶扶丹萼，游蜂入紫房。人今总摘取，各着一边箱。	崔十娘	游仙窟诗咏双树荅文成	暂遥向迎戏游人各	五言律诗
昔时过小苑，今朝戏后园。两岁梅花匝，三春柳色繁。水明鱼影静，林翠鸟歌喧。何须杏树岭，即是桃花源。	张文成	游仙窟诗游后园	昔今两三水林何即	五言律诗
梅蹊命道士，桃涧伫神仙。旧鱼成大剑，新龟类小钱。水湄唯见柳，池曲且生莲。欲知赏心处，桃花落眼前。	崔十娘	游仙窟诗游后园	梅桃旧新水池欲桃	五言律诗
极目游芳苑，相将对花林。露净山光出，池鲜树影沉。落花时泛酒，歌鸟或鸣琴。是时日将夕，携樽就树阴。	崔五嫂	游仙窟诗游后园	极相露池落歌是携	五言律诗
别时终是别，春心不值春。羞见孤鸾影，悲看一骑尘。翠柳开眉色，红桃乱脸新。此时君不在，娇莺弄杀人。	崔十娘	游仙窟诗别文成	别春羞悲翠红此娇	五言律诗
此时经一去，谁知隔几年。双凫伤别绪，独鹤惨离弦。怨起移酲后，愁生落醉前。若使人心密，莫惜马蹄穿。	崔五嫂	游仙窟诗别文成	此谁双独怨愁若莫	五言律诗
忽然闻道别，愁来不自禁。眼下千行泪，肠悬一寸心。两剑俄分匣，双凫忽异林。殷勤惜玉体，勿使外人侵。	张文成	游仙窟诗别十娘	忽愁眼肠两双殷勿	五言律诗
仙人好负局，隐士屡潜观。映水菱花散，临风竹影寒。月下时惊鹊，池边独舞鸾。若道人心变，从渠照胆看。	张文成	游仙窟诗扬州青铜镜留与	仙隐映临月池若从	五言律诗
合欢游璧水，同心侍华阙。飒飒似朝风，团团如夜月。鸾姿侵雾起，鹤影排空发。希君掌中握，勿使恩情歇。	崔十娘	游仙窟诗手中扇赠文成	合同飒团鸾鹤希勿	五言律诗
王粲销忧日，江淹起恨年。带川遥绮错，分隰迥阡眠。膴膴横周甸，莓莓阙晋田。方知急难响，长在鹡鸰篇。	李峤	原	王江带分膴莓方长	五言律诗
河出昆仑中，长波接汉空。桃花生马颊，竹箭入龙宫。德水千年变，荣光五色通。若披兰叶检，还沐土皇风。	李峤	河	河长桃竹德荣若还	五言律诗
羽檄本宣明，由来敷木声。联翩通汉国，迢递入燕营。毛义持书去，张仪韫璧行。曹风虽觉愈，陈草始知名。	李峤	檄	羽由联迢毛张曹陈	五言律诗
富父舂喉日，殷辛漂杵年。晓霜含白刃，落影驻雕鋋。夕摈金门侧，朝提玉塞前。愿随龙影度，横阵彗云边。	李峤	戈	富殷晓落夕朝愿横	五言律诗
虞舜调清管，王褒赋雅音。参差横凤翼，搜索动猿吟。灵鹤时来到，仙人幸见寻。为听杨柳曲，行役几伤心。	李峤	箫	虞王参搜灵仙为行	五言律诗
濯手天津女，纤腰洛浦妃。鱼肠远方至，雁足上林飞。妙夺鲛绡色，光腾月扇辉。非君下路去，谁赏故人机。	李峤	素	濯纤鱼雁妙光非谁	五言律诗
惊年嗟未极，别绪复相依。雁随春北度，人共水东归。夜月临轩尽，残灯入晓微。哀怨一罢曲，幽桂徒芳菲。	房元阳	送薛大入洛（伯三七七一下	惊别雁人夜残哀幽	五言律诗
刻□□材圆，相成□不偏。守规心已正，受省礼仍全。有节通贞干，无邪抱直弦。向非兼羽翼，何得札俱穿。	樊铸	及第后读书院咏物[一]十	刻相守受有无向何	五言律诗
扃要政攸敦，防非道久尊。抡材矩已中，善闭契□存。只慎枢机动，宁矝开阖恩。自非蒙一拔，何得入龙门。	樊铸	及第后读书院咏物[一]十	扃防抡善只宁自何	五言律诗
开物务便成，通幽自有程。退藏缘遇暗，入用为逢明。契理关潜受，知机力不争。赖因相启发，遂得振金声。	樊铸	及第后读书院咏物[一]十	开通退入契知赖遂	五言律诗
玳瑁秦筝里，声声怨别离。只缘多苦调，欲奏泪还垂。妾意如弦直，君心学柱移。𫏐时停不弄，音调早参差。	宋家娘子	秦筝怨（伯三八八五）	玳声只欲妾君𫏐音	五言律诗
朝行傍海涯，暮宿幕为家。千山空皓雪，万里尽黄沙。戎俗途将近，知音道已赊。回瞻云岭外，挥涕独咨嗟。	佚名	至墨离海奉怀敦煌知己	朝暮千万戎知回挥	五言律诗
出户过河梁，登高试望乡。云随愁处断，川逐思弥长。晚吹低藂草，遥山落夕阳。徘徊噎不语，空使泪沾裳。	佚名	夏（原作“冬”）日野望	出登云川晚遥徘空	五言律诗
戎庭闷且闲，谁复解愁颜。步步或登岭，悠悠时往还。野禽噪河曲，村犬吠林间。西北望君处，踌踷日暝山。	佚名	困中登山	戎谁步悠野村西踌	五言律诗
长夜闭荒城，更深恨转盈。星济数道赤，月出半山明。不闻村犬吠，空听虎狼声。愁卧眠虽着，时时梦里惊。	佚名	冬夜非所	长更星月不空愁时	五言律诗
人回忽得信，具委书中情。羁思顿虽豁，忆君心转盈。自怜飘泊者，邂逅闭荒城。欲识肝肠断，更深听叫声。	佚名	得信酬回	人具羁忆自邂欲更	五言律诗
羁客绝知闻，急难阻投杖。泪与泉俱流，愁将草齐长。缧绁淹岁年，归期唯梦想。春色纵芳菲，片心终郁怏。	佚名	感藂草初生	羁急泪愁缧归春片	五言律诗
愤闷屡纵横，愁深百计生。相思凡几度，慷慨至三更。虏塞饶白刾，戎乡多紫荆。关山尔许远，魂梦若为行。	佚名	□□	愤愁相慷虏戎关魂	五言律诗
昔人精篆素，尽妙许张芝。草圣雄千古，芳名冠一时。舒笺行鸟迹，研墨染鱼缁。长想临池处，兴来聊咏诗。	敦煌人作	敦煌廿咏（并序）十三、	昔尽草芳舒研长兴	五言律诗
地涌澄泉美，环城本自奇。一源分异派，两道入汤池。波上青苹合，洲前翠柳垂。况逢佳景处，从此遂忘疲。	敦煌人作	敦煌廿咏（并序）二十、	地环一两波洲况从	五言律诗
自隐多姿则，欺他独自眠。故故将纤手，时时弄小弦。耳闻犹气绝，眼见若为怜。从渠痛不肯，人更别求天。	张𬸦	赠崔十娘	自欺故时耳眼从人	五言律诗
之子一为别，秋霜万里心。野花山路冷，明月柳边阴。聚首情犹浅，垂鞭意更深。望君自珍重，幽赏托瑶琴。	常衮	送薛县丞还家	之秋野明聚垂望幽	五言律诗
小院新栽柳，深窗古画屏。屋塼悬蜴蜥，虫网碍蜻蜓。启轴怜孤进，添杯虑独醒。殷勤东郭外，春麦又苗青。	张祜	闲居作五首其三	小深屋虫启添殷春	五言律诗
闷看垂檐雨，闲寻小院芳。壁泥根长麦，篱柱叶生杨。旋碾新茶试，生开嫩酒尝。看看花渐老，无复滞春光。	张祜	闲居作五首其四	闷闲壁篱旋生看无	五言律诗
远对三茅岭，踈开一槿篱。人怜贫好学，自笑老吟诗。仰腹猕猴睡，斜身蝘蜒痴。殷勤谢庄叟，栎社更何疑。	张祜	江南杂题三十首其一	远踈人自仰斜殷栎	五言律诗
鸟逸溪云静，人行野岸稀。茅峰三点翠，练水一条辉。晚蝶花心少，阴莹草里微。何妨孟朱舍，夜饮醉歌归。	张祜	江南杂题三十首其三	鸟人茅练晚阴何夜	五言律诗
南亩山光对，西郊日影斜。碧抽书带草，红节米囊花。夜跣尝琴室，昏岷自酒家。何妨人不到，私酌是侯芭。	张祜	江南杂题三十首其四	南西碧红夜昏何私	五言律诗
五里波㳂郭，扁舟棹到门。水经春雨涨，山近夕阳温。㶉鶆穿芦叶，蟛蟖上竹根。忧来欲谁话，犹赖酒盈樽。	张祜	江南杂题三十首其七	五扁水山㶉蟛忧犹	五言律诗
一迳绕荒陂，渟洿是小池。红蕉心半卷，白练尾长垂。倒箧缠书带，寻竿解钓丝。聊当事山履，远与白云期。	张祜	江南杂题三十首其十三	一渟红白倒寻聊远	五言律诗
碧溪穷欲尽，回棹喜山家。曲岸深迷竹，平滩下见沙。悬窠巧妇子，拂水剪刀花。好是栖心地，人间路不遐。	张祜	江南杂题三十首其十五	碧回曲平悬拂好人	五言律诗
僻居成懒病，春至强耕蚕。后港通围竹，前溪下檐柑。旧巢飞巧妇，新叶长宜男。且赖身无事，穷愁亦自甘。	张祜	江南杂题三十首其十六	僻春后前旧新且穷	五言律诗
春醪尽数杯，竹迳坐深苔。鸟道思归乐，人呼隐去来。溪花流作片，雨叶烂成堆。访戴值兹夕，何妨乘兴回。	张祜	江南杂题三十首其十八	春竹鸟人溪雨访何	五言律诗
洛下无名客，江南不系舟。病身黄叶晚，诗思碧云秋。雀语嘉宾笑，蛩鸣懒妇愁。幸因重酝热，聊作醉乡游。	张祜	江南杂题三十首其十九	洛江病诗雀蛩幸聊	五言律诗
余生唯爱酒，师长是山翁。定葬槽丘下，须沉酿瓮中。鹈鸪春作鸟，舂黍夏为虫。会入醉乡去，为君成醉风。	张祜	江南杂题三十首其二十	余师定须鹈舂会为	五言律诗
南国久无悰，东郊自养蒙。老年孤枕在，愁夜一樽空。涝水闻歌女，枯枝见宛童。秋来因揽镜，强欲理衰蓬。	张祜	江南杂题三十首其二十三	南东老愁涝枯秋强	五言律诗
郊园日牢落，无意及壶飧。大笑俯尘甑，高歌敲酒盆。汲池浇韭垄，占石坐松根。未免犹随俗，长竿挂一裈。	张祜	江南杂题三十首其二十五	郊无大高汲占未长	五言律诗
三年江海客，长日犯埃氛。失脚远行地，无心空羡云。愚非宁武子，蔽是卓文君。以此图终计，深栖麋鹿群。	张祜	江南杂题三十首其二十六	三长失无愚蔽以深	五言律诗
美人殊不见，惆怅望行云。竹翠静含粉，榴花轻曳裙。婵娟非月色，散漫是兰薫。无复荆王梦，子规空夜闻。	张祜	江南杂题三十首其二十八	美惆竹榴婵散无子	五言律诗
佳期楚云外，寂寞是春华。昔去轩车远，今来衣带赊。生风贝母叶，活艳鼠姑花。惆望碧江阻，梦𩲑云陟遐。	张祜	江南杂题三十首其二十九	佳寂昔今生活惆梦	五言律诗
中有白龙盘，偷湫见说难。风云随步起，雨雹出山寒。鸟道悬青壁，天河泻碧湍。轩皇曾向此，金鼎炼还丹。	缪岛云	白龙潭	中偷风雨鸟天轩金	五言律诗
浮丘与轩后，鹤驭杳难思。三十六峰顶，不知何处奇。枯杉龙脑溢，阴洞石膏垂。莫问当时事，苍苔锁断碑。	缪岛云	游黄山怀古	浮鹤三不枯阴莫苍	五言律诗
盘空千万仞，险若上丹梯。迥入天都里，回看鸟道低。他山青点点，远水白凄凄。欲下前峰暝，岩间宿锦鸡。	缪岛云	登天都峰	盘险迥回他远欲岩	五言律诗
何处足落花，漂泥与借沙。春深上林苑，日晚五侯家。遍地轻难扫，当风势易斜。无心愧蜂蝶，来岁即荣华。	王贞白	下地日侍陆侍郎御䜩赋得落	何漂春日遍当无来	五言律诗
政约人知惧，讼庭荒草生。日高诸吏散，风到七弦清。诗味匡山色，卧谙湓浦声。柴桑已不远，何苦念前程。	王贞白	赠浔阳冯明府	政讼日风诗卧柴何	五言律诗
为谢临卭宰，时多阙附书。懒非嵇叔夜，疾比马相如。溪雨凉生后，山亭月上初。怀君自有句，何必遗双鱼。	王贞白	宛陵早秋卧病代书寄周明府	为时懒疾溪山怀何	五言律诗
举世成薄俗，往往奔虚名。一或滞草泽，其音多不平。先生挽风化，簪组轻浮萍。缅维富春渚，千秋有深情。	吕从庆	怀严子陵前辈	举往一其先簪缅千	五言律诗
兵火逾风疾，才西已及东。苍翁灾海内，赤子哭途中。城阙兼旬闭，邮书彻旦通。不知调国者，何以慰时匆？	吕从庆	贼警	兵才苍赤城邮不	五言律诗
乍入新安境，溪山觉可褒。赁房安食具，扫榻卸行绦。明识离乡贱，强言避世高。君听涂上客，多半说弓刀。	吕从庆	行次歙州寓之	乍溪赁扫明强君多	五言律诗
探幽过小涧，夕照走全阴。倚杖娱闲睫，闻钟寄远心。竹光浮古趣，松籁卷寒音。城衲烹茶出，先供座佛歆。	吕从庆	游多宝寺	探夕倚闻竹松城先	五言律诗
寂剪茅檐外，溪流曲似绳。飞蜓低复仰，啼鸟断还仍。麦秀香联亩，麻高影障塍。老夫无病痛，长此乐清礽。	吕从庆	村径中即事	寂溪飞啼麦麻老长	五言律诗
天开悬宝镜，皓魄满栏杆。君自千秋照，人谁百岁看。夜香金鼎烬，春酒玉壶干。吾意方萧索，怀兹愈不安。	吕从庆	对月有感	天皓君人夜春吾怀	五言律诗
夏来田久旱，秋雨偶然幷。岚影经眸幻，檐声滴耳清。幽花开小艳，惫黍转余精。还望潢池上，萧然洗甲兵。	吕从庆	草堂坐雨	夏秋岚檐幽惫还萧	五言律诗
吾亦陶彭泽，从来懒折腰。焚香怀落落，对酒意嚣嚣。世态云多幻，人情雪易消。最佳猿共鹤，闲里日相邀。	吕从庆	偶兴	吾从焚对世人最闲	五言律诗
入境闻鸡犬，悠悠古趣遐。红边花落瓣，绿际茗舒芽。深壑和烟窈，清溪避石斜。他时须结伴，松底泛流霞。	吕从庆	溪西村	入悠红绿深清他松	五言律诗
一年惟腊在，忽忽又将央。雪重庭枝折，风轻径蘂香。感时空有恨，留岁竟无方。老矣当樽客，他乡作故乡。	吕从庆	冬尽	一忽雪风感留老他	五言律诗
碧天连野色，微雨湿蒿藜。鸟影松间没，蝉声柳外嘶。寺僧张远盖，田父把轻犁。逸趣纷纷入，都堪作画题。	吕从庆	平原	碧微鸟蝉寺田逸都	五言律诗
白屋烟霞内，花期了不愆。邱山情更好，泉石盟须坚。绿树当檐里，红藤倚壁牵。主人闲处立，有客笑扶肩。	吕从庆	章氏幽居	白花邱泉绿红主有	五言律诗
弟贫居歙县，兄老住丰溪。大被身份寝，长绳足共羁。幅云横断岭，钩月照斜溪。安得源源过，陶然乐黍鸡。	吕从庆	忆弟从善	弟兄大长幅钩安陶	五言律诗
结伴居山寺，超然见白云。境闲堪问道，客雅好论文。坐石惟看奕，行田或课耘。夜来尘俗语，不向梦中闻。	吕从庆	夏日即事	结超境客坐行夜不	五言律诗
最爱横溪曲，横流一树梅。藏根惟爱石，落瓣不沾埃。腊里孤清节，春间创辟材。调羹还有借，青子百千枚。	吕从庆	梅	最横藏落腊春调青	五言律诗
竹里荆扉掩，村前万物幽。飞虫抟涧舞，鸣鹊抱巢修。川上渔歌断，坡前牧课休。淡烟随杖履，吾意自悠悠。	吕从庆	薄暮步村径	竹村飞鸣川坡淡吾	五言律诗
倏忽千龄尽，冥茫万事空。青松洛阳陌，白草建康宫。道德遗文在，兴衰自古同。受恩无补报，反袂泣途穷。	徐铉	吴王挽辞二首一	倏冥青白道兴受反	五言律诗
圣主钦崇教，千光显绀容。映云窗绮暖，笼月箔花重。净刹香风远，危阑碧雾浓。胜因良以咏，华国一斯逢。	钱惟治	春日登大悲阁回文（二首）	圣千映笼净危胜华	五言律诗
高坐星文掩，人寰巷市忙。三台投剑佩，四海哭烟霜。夕殿震号永，秋风晓更长。龙颜不可见，烧画月更香。	无名氏	挽歌五首其一	高人三四夕秋龙烧	五言律诗
君恨西蕃远，余嗟东路长。道荒宏雪岭，险涧贼途倡。鸟飞惊峭嶷，人去□偏梁。平生不扪泪，今日洒千行。	慧超	逢汉使入蕃略题四韵	君余道险鸟人平今	五言律诗
嘉会良难永，芳樽此夜闲。别离三春暮，亲爱相乡间。落花已覆水，岩云欲起山。庭兰行可佩，采采赠河关。	张说	送敬丞	嘉芳别亲落岩庭采	五言律诗
杨子来戎幕，老夫欣主诺。归路有光华，边庭少咨度。雁知穷朔苦，人羡长安乐。独将马革心，同声谢台阁。	张说	幽州送随军入秦	杨老归边雁人独同	五言律诗
粗行出家儿，心中未平实。贫斋行则迟，富斋行则疾。贪他油煮𫗰，我有波罗蜜。饱食不知惭，受罪无休日。	王梵志	五言（八首）二	粗心贫富贪我饱受	五言律诗
我不乐生天，亦不爱福田。饥来一钵饭，困来展脚眠。愚人以为笑，智者谓之然。非愚亦非智，不是玄中玄。	王梵志	兀然无事（原卷缺题，不分	我亦饥困愚智非不	五言律诗
莫漫求真佛，真佛不可见。妙性及灵台，何曾受薰炼。心是无事心，面是娘生面。劫石可动摇，个中无改变。	王梵志	兀然无事（原卷缺题，不分	莫真妙何心面劫个	五言律诗
工匠莫学巧，巧即他人使。身是自来奴，妻亦官人婢。夫婿𫏐时无，曳将仍被耻。未作道与钱，作了擘眼你。	缺名	五言白话诗十四	工巧身妻夫曳未作	五言律诗
身如破皮袋，盛脓兼里骨。将板作皮裘，埋入深坑窟。一入恒沙劫，无由更得出。除非寒食节，子孙冢傍泣。	缺名	五言白话诗二十	身盛将埋一无除子	五言律诗
人生一代间，有钱须吃着。四海并交游，风光亦须觅。钱财只恨无，有时实不惜。闻身强健时，多施还须吃。	缺名	五言白话诗二十三	人有四风钱有闻多	五言律诗
移疾门常掩，今朝枉绣衣。笑言之乍惬，拜伏力犹微。晚岁贞筠少，贫家上客稀。如何忽见访，里巷有清辉。	权德舆	卧病初愈崔侍御相访	移今笑拜晚贫如里	五言律诗
片云飞暮雨，潇洒小亭闲。细响疏芜里，目凉坐卧间。已深池际水，更绿枕前山。未敢劳车马，柴扉且闭关。	权德舆	夏雨率成呈邑中诸	片潇细目已更未柴	五言律诗
吾江善编蓬，圆者柄为伞。所至以自随，清阴覆一𫮃。自吾为此计，蓑笠□□短。何须诣亭阴，风雨皆足缓。	陆龟蒙	蓬伞	吾圆所清自蓑何风	五言律诗
爱此林亭绝，重游亦似新。山秋同鹤过，水落见鸟频。映沼荷全绿，侵檐柳尚春。惜哉无别墅，共作白云人。	唐廪	冬日书黎少府山斋	爱重山水映侵惜共	五言律诗
岚高照目前，山下有蒙泉。云阁连天际，银河傍斗边。凉风宜散暑，清景好安禅。况是江山固，崇墉保万年。	钱镠	和高僧惠韵	岚山云银凉清况崇	五言律诗
风静度长川，清吟倚画船。未分山有树，惟见水连天。沙嘴牛眠草，波心鸟触烟。宵征还有兴，皎皎玉轮圆。	钱弘俶	过平望	风清未惟沙波宵皎	五言律诗
驻马楚城南，秋光带雨寒。地平无岛屿，淮近足波澜。圣德常柔远，烝民赖此安。行吟复行酌，朝野正多欢。	钱弘俶	过楚州	驻秋地淮圣烝行朝	五言律诗
不碍扬帆路，盘根压洞庭。波涛四面白，云外一堆青。鱼跃晴波动，龙归石洞腥。才期托名画，为我簇为屏。	任鹄	题君山	不盘波云鱼龙才为	五言律诗
抚养在香闺，娇痴教不依。纵然桃叶宠，打得柳花飞。晓露空调粉，春罗枉赐衣。内家方妒杀，好处任从归。	无名氏	诮失婢榜诗（原情寄嘲。三	抚娇纵打晓春内好	五言律诗
非意延非罪，离友复离亲。山川万里隔，方劳七尺身。游魂长去楚，分念独留秦。自匪相知者，谁怜死别人。	法琳	辞诀友人诗（题拟）	非离山方游分自谁	五言律诗
采药北岩阴，乘兴独幽寻。涧尾泉恒细，山腰溪转深。石横疑路断，云暗觉峰沉。薄暮归来去，松丘横夜琴。	王绩	山中采药	采乘涧山石云薄松	五言律诗
客行秋未归，萧索意多违。雁门霜雪苦，龙城冠盖稀。穹庐还作室，短褐更为衣。自怜书信断，空瞻鸿雁飞。	王绩	在边三首一	客萧雁龙穹短自空	五言律诗
昔岁衔王命，今秋独未旋。节毛风落尽，衣袖雪沾鲜。瀚海平连地，狼山峻入天。何当携侍子，相逐拜甘泉。	王绩	在边三首三	昔今节衣瀚狼何相	五言律诗
思君夜渐阑，载酒一相看。野馆含烟冷，山衣犯雪寒。停车聊捧袂，倒屣共临盘。今夕山阴赏，谁知逢道安。	王绩	冬夜载酒于乡馆寻崔使君善	思载野山停倒今谁	五言律诗
岩居何啻好，野性本规闲。青松生户侧，奔泉涌砌间。老父循浑沌，稚子服斒斓。自得为巢许，无劳买却山。	王绩	山家夏日九首四	岩野青奔老稚自无	五言律诗
追凉剩不归，高卧隐松闱。野竹栏堦种，岩花入户飞。磵幽人路断，山旷鸟啼稀。不特嫌周粟，时时须采薇。	王绩	山家夏日九首五	追高野岩磵山不时	五言律诗
幽居枕广川，长望郁芊芊。北岩采樵路，东坡种药田。磵泉通院井，山气杂厨烟。向夕林庭旷，萧条鸣一弦。	王绩	山家夏日九首七	幽长北东磵山向萧	五言律诗
山居自可安，乐道不为难。甲乙题书卷，梧桐数药丸。树阴连户静，泉影度窗寒。抱琴聊倚石，高眠风自弹。	王绩	山家夏日九首八	山乐甲梧树泉抱高	五言律诗
僻处开三径，幽居无四邻。横文彪子褥，碎点鹿胎巾。断篱栖夜雉，荒砌起朝麕。薄暮东溪上，犹言在渭滨。	王绩	过郑处士山庄二首二	僻幽横碎断荒薄犹	五言律诗
春来物候妍，夜饮但留连。晚枪交鬓侧，残樽倚膝前。纵横抱琴舞，狼籍枕书眠。解酲须及曙，路远莫言旋。	王绩	春夜过翟处士正师饮酒醉后	春夜晚残纵狼解路	五言律诗
手谈标昔美，坐隐逸前良。参差分两势，玄素引双行。舍生非假命，带死不关伤。方知仙岭侧，烂斧几寒芳。	太宗皇帝	五言咏棋（二首）一	手坐参玄舍带方烂	五言律诗
宝局光仙岫，瑶棋掩帝台。图云双阵起，雁写两行开。固节修常道，侵边慎祸胎。□□□储妙，空挹季长才。	上官仪	五言奉和咏棋应诏一	宝瑶图雁固侵□空	五言律诗
鱼丽新整阵，鸐□忽争先。八围规破眼，略野务开边。分行渐云布，乱点逐星连。胜是精神得，非关品格悬。	许敬宗	五言奉和咏棋应诏一	鱼鸐八略分乱胜非	五言律诗
愚人痴涳涳，锥刺不转动。身着好衣裳，有钱不解用。贮积留妻儿，死得纸钱送。好去更莫来，门前有桃棒。	王梵志	诗（幷序）二十九	愚锥身有贮死好门	五言律诗
说钱心即喜，见死元不愁。广贪财色乐，时时度日休。平生不造福，死被业道收。但看三恶处，大有我般流。	王梵志	诗（幷序）四十二	说见广时平死但大	五言律诗
运命满悠悠，人生浪聒聒。死时天遣死，活时天遣活。一旦罢因缘，千金须判割。饶君铁瓮子，走藏不得脱。	王梵志	诗（幷序）七十	运人死活一千饶走	五言律诗
生时不须歌，死时不须哭。天地捉秤量，鬼神用斗斛。体上须得衣，口里须得禄。人人觅长命，没地可种谷。	王梵志	诗（幷序）七十二	生死天鬼体口人没	五言律诗
本巡连索索，樽主告平平。当不怪来晚，覆盏可怜精。门前夜狐哭，屋上鵄枭鸣。一种声响音，何如刮钵声。	王梵志	诗（幷序）九十二	本樽当覆门屋一何	五言律诗
人生能几时，朝夕不可保。死亡今古传，何须愁此道。有酒但当饮，立即相看老。兀兀信因缘，终归有一到。	王梵志	诗（幷序）一○三	人朝死何有立兀终	五言律诗
不虑天堂远，非愁地狱虚。心中一种惧，唯怕土庵庐。迥静丘荒外，寂寂远村墟。泉门一闭后，开日定知无。	王梵志	回波乐二十三	不非心唯迥寂泉开	五言律诗
一旦游尘境，念俗爱荣华。不觉三涂苦，八难更来遮。飘流生死海，托受在毛家。食𫇴无厌足，头上着绳麻。	王梵志	回波乐三十四	一念不八飘托食头	五言律诗
众生发大愿，□□□□□。□□在前亡，论时依大道。病得子孙扶，□□□□□。□□□□□，□须更懊恼。	王梵志	回波乐四十一	众□□论病□□□	五言律诗
□□□□□，儿大君须死。天使遣如然，两俱不得止。愚夫无所知，欲得见□□。□□□□□，□□□欲死。	王梵志	回波乐四十三	□儿天两愚欲□□	五言律诗
天下大痴人，皆悉争名利。闻好耳卓竖，道□□□□。□□□□□，各自称贤智。一朝粪袋冷，合本总失智。	王梵志	回波乐四十七	天皆闻道□各一合	五言律诗
知足即是富，不假多钱财。谷深塞易满，心浅最难填。盛衰皆是一，生死亦同然。无常意可见，何劳求百年。	王梵志	回波乐四十九	知不谷心盛生无何	五言律诗
千年与一年，终同一日活。昨宵即是空，今朝焉得脱。无事损心神，内外相宗撮。驱驱劳你形，耳中常聒聒。	王梵志	回波乐五十	千终昨今无内驱耳	五言律诗
凡夫真可念，未达宿因缘。漫将愁自缚，浪捉寸心悬。任生不得生，求眠不得眠。情中常切切，燋燋度百年。	王梵志	回波乐五十一	凡未漫浪任求情燋	五言律诗
我身若是我，死活应自由。死既不由我，自外更何求。死生人本分，古来有去留。如能晓此者，知复更何忧。	王梵志	回波乐五十二	我死死自死古如知	五言律诗
悟道虽一饷，旷大劫来因。释迦登正觉，却礼发心人。身本不离佛，佛本不离身。迷心去处暗，明神即辨真。	王梵志	回波乐五十三	悟旷释却身佛迷明	五言律诗
福门不肯修，福失竞奔驰。熟见苦乐别，偷生佯不知。安身染着欲，贪世竟无疲。故知地狱罪，怨佛无慈悲。	王梵志	回波乐五十五	福福熟偷安贪故怨	五言律诗
我有你不喜，你有我不嗔。你贫憎我富，我富怜你贫。行好得天报，为恶罪你身。你若不信我，你且勘经文。	王梵志	回波乐五十七	我你你我行为你你	五言律诗
任意随流俗，凡夫信是非。日常三顿饭，年恒两覆衣。不问单将复，谁论稠与稀。但令无外事，只尔自然肥。	王梵志	回波乐五十八	任凡日年不谁但只	五言律诗
学行百千般，澄心遍照看。泥犁映兜率，因生有涅槃。世间诸法相，浩浩亦其宽。欲说深心义，无求最大安。	王梵志	回波乐五十九	学澄泥因世浩欲无	五言律诗
吾有方丈室，里有一杂物。万像俱悉包，参罗亦不出。日月亮其中，众生无得失。三界湛然安，中有无数佛。	王梵志	回波乐六十	吾里万参日众三中	五言律诗
贪痴不肯舍，徒劳断酒肉。终日说他过，持斋空饿腹。三毒日日增，四蛇不可触。天堂未有因，箭射入地狱。	王梵志	回波乐六十四	贪徒终持三四天箭	五言律诗
一生不作罪，又复非修福。腾腾处俗间，游游觅衣食。衣食才以足，不事凡荣饰。此则是如来，何劳住西域。	王梵志	回波乐六十七	一又腾游衣不此何	五言律诗
日落天泉暮，烟虚习池静。镜潭明月辉，锦帻流霞景。花摇仙凤色，云浮濯龙影。欲识江湖心，秋来赋潘省。	李峤	池	日烟镜锦花云欲秋	五言律诗
汝今名法达，勤诵未休歇。空诵但循声，明心号菩萨。汝今有缘故，吾今为汝说。但信佛无言，莲华从口发。	慧能	示法达偈三首二	汝勤空明汝吾但莲	五言律诗
不虑菩提远，焉将鹿苑遥。只愁悬路险，非意业风飘。八塔难诚见，参着经劫烧。何其人愿满，目睹在今朝。	慧超	摩诃罗国娑般檀寺述志（题	不焉只非八参何目	五言律诗
春到郭园静，冰开水木清。俄闻北山客，虚淡迟声荣。不独闲为贵，兼将山自名。古人情亦尔，君识古人情。	崔颢	和黄三安仁山庄五首一	春冰俄虚不兼古君	五言律诗
结宇因青嶂，开门对绿畴。树交花相色，溪合水同流。竹迳春来扫，兰樽暝不收。无心亦无事，鼓腹醉中游。	崔颢	和黄三安仁山庄五首二	结开树溪竹兰无鼓	五言律诗
车马东城路，寻君至北山。为从人境出，弥觉世情闲。月在清潭上，风归暗筿间。此时心最得，长啸不能还。	崔颢	和黄三安仁山庄五首三	车寻为弥月风此长	五言律诗
法雨震天雷，祁山一半颓。鳞鳞碧玉色，寂寂现如来。缧髻从烟合，圆光满月开。从兹一顶谒，永劫去尘埃。	浑惟明	谒圣容	法祁鳞寂缧圆从永	五言律诗
业盛唐尧际，功成文子军。累承三帝宠，六比五臣勋。画角悲寒吹，愁笳咽晓云。圣朝忠义骨，今日委荒坟。	赵迁	故功德使凉国公李将军挽歌	业功累六画愁圣今	五言律诗
石壁江城后，篮舆晚𫏐登。古龛千塔佛，秋树一山僧。清磬和虚籁，香泉吐暗藤。愿将身洒扫，求官复作能。	李嘉祐	五言登郡北佛龛一首	石篮古秋清香愿求	五言律诗
愁绪足悲歌，离心似网罗。二年分两国，万里一长河。碛外人行少，天边雁叫多。怀乡不得死，皆是惜天涯。	殷济	言怀	愁离二万碛天怀皆	五言律诗
我是凡夫身，乐说真如理。为性不悭贪，常行平等施。凡夫事有为，佛智超生死。作佛作凡夫，一切自繇你。	庞蕴	诗偈五十九	我乐为常凡佛作一	五言律诗
外求非是宝，无念自家珍。心外求佛法，总是倒行人。般若名尚假，岂可更依文。有相皆虚妄，无形实是真。	庞蕴	诗偈七十二	外无心总般岂有无	五言律诗
意根无自性，万法本来虚。外尘都不有，三界自然无。五蕴今何在，尽总入无余。河沙过去佛，并在一毛如。	庞蕴	诗偈七十三	意万外三五尽河并	五言律诗
阿爷当殿坐，子向前头立。父子同宅住，小魔不敢入。时开无尽藏，贫者相供给。得之永不穷，免得生忧悒。	庞蕴	诗偈七十五	阿子父小时贫得免	五言律诗
欲得真醍醐，三毒须去除。嗅无酥酪气，自见如意珠。劫火烧不然，泛海浪中浮。昔日强索者，今日作他奴。	庞蕴	诗偈七十六	欲三嗅自劫泛昔今	五言律诗
城内数万户，不奈我恒一。时时师子吼，禽兽俱皆卒。教作罗睺罗，无踪持戒律。但知入理坐，日头骨咄出。	庞蕴	诗偈七十八	城不时禽教无但日	五言律诗
众生多品类，诸佛只一般。庶人见天子，知隔几重关。若有过人策，欲见亦不难。策中契圣理，坐取国家官。	庞蕴	诗偈七十九	众诸庶知若欲策坐	五言律诗
智度本来如，众生病尽除。又度作护法，一切入无余。过去恒沙佛，皆同此一途。如能达此理，凡夫非凡夫。	庞蕴	诗偈八十	智众又一过皆如凡	五言律诗
四大本无情，清虚无色声。达人悟空理，知法本无生。诸佛常现前，妙德亦同行。无无无障碍，心牛不肯耕。	庞蕴	诗偈八十一	四清达知诸妙无心	五言律诗
尘六门前唤，无情呼不入。二彼总空空，自然唇不湿。从此绝因缘，葛五随缘出。惟有空寂舍，圆八同金七。	庞蕴	诗偈八十二	尘无二自从葛惟圆	五言律诗
入理如箭射，寻文转相背。直道不肯行，识路成迷退。心王不了事，公臣生执碍。为此一群贼，生死如踏碓。	庞蕴	诗偈八十三	入寻直识心公为生	五言律诗
觉他欲打你，着脚即须抽。已后再相见，他羞我不羞。忍辱第一道，历劫无冤雠。此是无生县，不属涅槃洲。	庞蕴	诗偈八十四	觉着已他忍历此不	五言律诗
识业人稀少，迷途者众多。苦中生乐想，无喜强弦歌。不饮寻常醉，昏昏溺爱河。含笑造殃咎，后苦莫由他。	庞蕴	诗偈八十六	识迷苦无不昏含后	五言律诗
耳闻他骂詈，心知口莫对。恶亦不须嫌，好亦不须爱。豁达无关津，虚空无罣碍。此真不动物，亦名观自在。	庞蕴	诗偈八十七	耳心恶好豁虚此亦	五言律诗
仰手是天堂，覆手是地狱。地狱与天堂，我心都不属。化城犹不止，岂况诸天福。一切都不求，旷然无所得。	庞蕴	诗偈八十八	仰覆地我化岂一旷	五言律诗
佛有一等慈，有人心不知。一切皆平等，贫富总怜伊。富者你莫贪，贫者你莫痴。无贪心自静，无痴意莫思。	庞蕴	诗偈八十九	佛有一贫富贫无无	五言律诗
从根诛则绝，从根修则灭。若能双株断，三乘尽超越。此非凡夫言，妙吉分明说。如来所疗治，一差不复发。	庞蕴	诗偈九十一	从从若三此妙如一	五言律诗
久种善根深，同尘尘不侵。非关尘不染，自是我无心。无心心不起，超三越十地。究竟真如果，到头只个是。	庞蕴	诗偈九十二	久同非自无超究到	五言律诗
牵牛驾空车，共入无为宅。无为宅甚宽，众生却嫌窄。十方同一空，何曾有间隔。有法入不得，无心是度厄。	庞蕴	诗偈九十四	牵共无众十何有无	五言律诗
世间最上事，唯有修道强。若悟无生理，三界自消亡。蕴空妙德现，无念是清凉。此即迷陀土，何处觅西方。	庞蕴	诗偈九十五	世唯若三蕴无此何	五言律诗
宝珠内衣里，系来无量时。遇六恶知识，又常假慈悲。牵我饮欲酒，醉卧都不知。情尽酒复醒，自见本道师。	庞蕴	诗偈九十六	宝系遇又牵醉情自	五言律诗
端坐求如法，如法转相违。抛法无心取，始自却来归。无求出三界，有念则成痴。求佛觅解脱，不是丈夫儿。	庞蕴	诗偈九十八	端如抛始无有求不	五言律诗
佛亦不离心，心亦不离佛。心寂即菩提，心然即有物。物即变成魔，无即无诸佛。若能如是用，十八从何出。	庞蕴	诗偈一○○	佛心心心物无若十	五言律诗
羊车诱下愚，鹿车载中夫。大乘为上士，鹏巢鹤不居。鹪鹩住蚊睫，居士咄盲驴。若论质利帝，毕竟一乘无。	庞蕴	诗偈一○一	羊鹿大鹏鹪居若毕	五言律诗
淼淼长江水，周而还复始。昏昏三界人，轮回亦如此。轮回改形貌，长江色不异。改貌劳神识，终须到佛地。	庞蕴	诗偈一○三	淼周昏轮轮长改终	五言律诗
睡来展脚睡，悟理起题诗。诗中无别意，唯劝破贪痴。贪瞋痴若尽，便是世尊儿。无烦问师匠，心王应自知。	庞蕴	诗偈一○四	睡悟诗唯贪便无心	五言律诗
世人重名利，余心总不然。束薪货升米，清水铁铛煎。觉熟捻铛下，将身近畔边。时时抛入口，腹饱肚无言。	庞蕴	诗偈一○五	世余束清觉将时腹	五言律诗
教君杀贼法，不用苦多方。慧剑当心刺，心亡法亦亡。心亡极乐国，法亡即西方。贼为象马用，神自作空王。	庞蕴	诗偈一○七	教不慧心心法贼神	五言律诗
惭愧好心王，生在莲华堂。恒持般若剑，终日带浮囊。常怀第一义，外国赖恩光。五百长者子，相随归故乡。	庞蕴	诗偈一○九	惭生恒终常外五相	五言律诗
惭愧好意根，无自亦无他。无自身无垢，无他尘不加。常居清静地，知有不能过。旧时恶知识，总见阿弥陀。	庞蕴	诗偈一一○	惭无无无常知旧总	五言律诗
惭愧好舌根，常开大道门。世间三有事，实是不能论。相逢唯说道，更莫叙寒温。了知世相假，俗理也徒烦。	庞蕴	诗偈一一一	惭常世实相更了俗	五言律诗
惭愧一双耳，常思解脱声。若论俗语话，实是不能听。闻财耳不纳，闻色心不生。不受有无语，何虑不惺惺。	庞蕴	诗偈一一二	惭常若实闻闻不何	五言律诗
一日复一日，百年渐渐毕。急急除妄想，无念成真佛。更莫苦攀缘，窥他世上物。忽然无常至，累劫出不得。	庞蕴	诗偈二	一百急无更窥忽累	五言律诗
一宿复一宿，光阴渐渐促。报你心王道，依智莫依识。依智见真佛，依识入地狱。若沦六趣中，受苦无时足。	庞蕴	诗偈三	一光报依依依若受	五言律诗
潭水澄初地，长为洗钵供。已能降虎豹，不问揽鱼龙。溅沫溪莎碧，疏流石濑重。此中清净理，继迹有禅宗。	邢允中	洗钵潭	潭长已不溅疏此继	五言律诗
春冬移律吕，天地换星霜。间泮游鱼跃，和风待柳芳。早梅迎雨水，残雪怯朝阳。万物含新意，同欢圣日长。	元稹	咏廿四气诗立春正月节	春天间和早残万同	五言律诗
雨水洗春容，平田已见龙。祭鱼盈浦屿，归雁□山峰。云色轻还重，风光淡又浓。向春入二月，花色影重重。	元稹	咏廿四气诗雨水正月中	雨平祭归云风向花	五言律诗
二气莫交争，春分雨处行。雨来看电影，云过听雷声。山色连天碧，林花向日明。梁间玄鸟语，欲似解人情。	元稹	咏廿四气诗春分二月中	二春雨云山林梁欲	五言律诗
谷雨春光晓，山川黛色青。叶间鸣戴胜，泽水长浮萍。暖屋生蚕蚁，喧风引麦葶。鸣鸠徒拂羽，信矣不堪听。	元稹	咏廿四气诗谷雨春光晓	谷山叶泽暖喧鸣信	五言律诗
芒种看今日，螗螂应节生。彤云高下影，鷃鸟往来声。渌沼莲花放，炎风暑雨情。相逢问蚕麦，幸得称人情。	元稹	咏廿四气诗芒种五月节	芒螗彤鷃渌炎相幸	五言律诗
处处闻蝉响，须知五月中。龙潜渌水坑，火助太阳宫。过雨频飞电，行云屡带虹。蕤宾移去后，二气各西东。	元稹	咏廿四气诗夏至五月中	处须龙火过行蕤二	五言律诗
倏忽温风至，因循小暑来。竹喧先觉雨，山暗已闻雷。户牖深青霭，阶庭长绿苔。鹰鹯新习学，蟋蟀莫相催。	元稹	咏廿四气诗小暑六月节	倏因竹山户阶鹰蟋	五言律诗
大暑三秋近，林钟九夏移。桂轮开子夜，萤火照空时。苽菓邀儒客，菰蒲长墨池。绛纱浑卷上，经史待风吹。	元稹	咏廿四气诗大暑六月中	大林桂萤苽菰绛经	五言律诗
向来鹰祭鸟，渐觉白藏深。叶下空惊吹，天高不见心。气收禾黍熟，风静草虫吟。缓酌樽中酒，容调膝上琴。	元稹	咏廿四气诗处暑七月中	向渐叶天气风缓容	五言律诗
寒露惊秋晚，朝看菊渐黄。千家风扫叶，万里雁随阳。化蛤悲群鸟，收田畏早霜。因知松柏志，冬夏色苍苍。	元稹	咏廿四气诗寒露九月节	寒朝千万化收因冬	五言律诗
积阴成大雪，看处乱霏霏。玉管鸣寒夜，披书晓绛帷。黄钟随气改，鷃鸟不鸣时。何限苍生类，依依惜暮晖。	元稹	咏廿四气诗大雪十一月节	积看玉披黄鷃何依	五言律诗
小寒连大吕，欢鹊垒新巢。拾食寻河曲，衔紫绕树梢。霜鹰近北首，雊雉隐藂茅。莫怪严凝切，春冬正月交。	元稹	咏廿四气诗小寒十二月节	小欢拾衔霜雊莫春	五言律诗
日华兼月魄，戊己本为君。金木东西并，阴阳上下分。减添依次序，进退合先文。十月怀胎满，翩翩泛白云。	还阳子	识铅汞歌二	日戊金阴减进十翩	五言律诗
别嗣神州祖，联灯又一回。密传三祖印，还梦五侯街。玄字干坤太，慈天日月开。逆流漳浦上，天感泣云雷。	克符道者	二祖漳川凤	别联密还玄慈逆天	五言律诗
北齐传得印，独步出人间。祖地江河阔，随天日月闲。妙音流四海，瑞气溢三山。一句南来信，清风撼雪关。	克符道者	三祖山谷麟	北独祖随妙瑞一清	五言律诗
翠合鸡山树，峩峩祖岫松。凝霜分五叶，含雪振双峰。月迥金河内，珠添玉镜中。飕飗传细离，天下播真宗。	克符道者	四祖双峰松	翠峩凝含月珠飕天	五言律诗
东山分祖印，空际月成轮。碧眼风光翠，黄梅树色春。九枝添瑞鹤，一叶拂祥麟。别得金仙记，曹溪第五人。	克符道者	五祖东山月	东空碧黄九一别曹	五言律诗
南得黄梅意，曹溪记法泉。三衣兼祖印，一钵尽师传。慈月光千海，玄河注百川。神洲十二代，法眼继相传。	克符道者	六祖曹谿宝	南曹三一慈玄神法	五言律诗
出石雄委迥，樛林况莫同。翠含烟霭外，闰布雪霜中。影撼千溪月，声联五叶风。妙音传药峤，天下定真宗。	克符道者	石头松	出樛翠闰影声妙天	五言律诗
深沉分派异，方外一轮孤。海底清天镜，潭中碧眼珠。千重排雪岸，半偈彻冰壶。递印宗门后，人天作楷模。	克符道者	洞山泉	深方海潭千半递人	五言律诗
素容空界外，廓落迥无边。玉镜同千域，金轮匝五天。霜凝熊耳印，冰浩鹫峰玄。不是龙居月，难光洞上泉。	克符道者	云居月	素廓玉金霜冰不难	五言律诗
理奥绝思量，根寻径路长。因兹知隔阔，无那被封疆。人生须特达，起坐觉馨香。清净如来子，安然坐道场。	智闲	达道场与城阴行者颂	理根因无人起清安	五言律诗
思远神仪奥，精虚履践通。见闻离影像，密际语前踪。得意尘中妙，投机露道容。藏明照惊觉，肯可达真宗。	智闲	显旨颂	思精见密得投藏肯	五言律诗
瀑溅安禅石，秋云锁碧层。一峰如卓笔，几日策孤藤。树偃前朝盖，星辉下界灯。超然归此处，心已契南能。	秀登	送小白上人归华顶（一作云	瀑秋一几树星超心	五言律诗
万仞朝沧海，秋层上碧虚。峭欹云尽后，寒绮月生初。影落阳侯宅，根连觉帝居。谁能谢尘迹，向此结茅庐。	秀登	朝海峰	万秋峭寒影根谁向	五言律诗
幽鸟语如篁，柳垂金线长。烟收山谷静，风送杏花香。永日萧然坐，澄心万虑亡。欲言言不及，林下好商量。	泰钦	拟寒山二	幽柳烟风永澄欲林	五言律诗
闲步游南陌，唯便野兴多。傍花看蝶舞，近柳听莺歌。稚子捞溪莱，山翁携蕨萝。问渠何处住，回首指前坡。	泰钦	拟寒山四	闲唯傍近稚山问回	五言律诗
每思同道者，屈指有寒山。得意千峰下，无人共往还。朝看云片片，暮听水潺潺。若问幽奇处，侬家住此间。	泰钦	拟寒山五	每屈得无朝暮若侬	五言律诗
三春媚景时，叠嶂含烟雨。携蓝采蕨归，和米铛中煮。食罢展残书，莺鸟关关语。此情孰可论，唯我能相许。	泰钦	拟寒山六	三叠携和食莺此唯	五言律诗
幽岩我自悟，路险无人到。寒烧带叶柴，倦即和衣倒。闲窗任月明，落叶从风扫。住兹不计年，渐觉垂垂老。	泰钦	拟寒山七	幽路寒倦闲落住渐	五言律诗
野老负薪归，催妇连宵织。看他家事忙，且道承谁力。问渠渠不知，特地生疑惑。伤嗟今古人，几个知恩德。	泰钦	拟寒山八	野催看且问特伤几	五言律诗
一水浮千棹，悠悠来去人。缆开湘浦岸，帆落楚江滨。风色东西变，潮痕旦暮新。只兹澄汉色，几度化为尘。	延寿	舟中	一悠缆帆风潮只几	五言律诗
我暂作鱼鼓，悬头为众苦。师僧吃茶饭，拈槌打我肚。身虽披鳞甲，心中一物无。鸬鹚横溪望，我誓不入湖。	义存	咏鱼鼓二首一	我悬师拈身心鸬我	五言律诗
地僻双溪合，村深邸舍稀。主人如旧识，稚子觅新诗。洗杓开春酝，淘粳作午炊。春风吹酒醒，琴剑又追随。	詹敦仁	行至双溪口午炊主人开瓮求	地村主稚洗淘春琴	五言律诗
古县枕前滩，官闲道自安。执杯山鸟唱，晒药野猿看。石缝横琴笔，槎根插钓竿。不知陶靖节，早晚入云端。	王鼎	赠程明甫	古官执晒石槎不早	五言律诗
东望扶桑宫，稽首朝郁仪。太阳洞明景，寥寥何所思。令我拜金色，候天望英姿。皇华将玉女，临轩降此时。	杜光庭	太阳真君咒	东稽太寥令候皇临	五言律诗
仰望顾八表，惟月孕阴精。中有大素皇，夫人驾绿𫐌。曜华光二极，混明照三清。殷勤求志道，五色下来迎。	杜光庭	太阴真君咒	仰惟中夫曜混殷五	五言律诗
芒角森龙凤，威光叱十方。丹罡耀午夜，朱火焰三边。晶明符正炁，剑戟炴兵权。欃枪应灭迹，孛慧敢当前。	杜光庭	火德星君咒	芒威丹朱晶剑欃孛	五言律诗
太白凌清汉，腾霜耀素英。亭亭浮瑞彩，皎皎盛长庚。锋高能御寇，色润每降兵。推穷符历数，合道与长生。	杜光庭	金德星君咒	太腾亭皎锋色推合	五言律诗
妙哉符五炁，仿佛见真门。嵯峨当丑位，壬癸洞灵君。分辉凝皎洁，盻蚃赴思存。仙歌将舞蹈，良久下金天。	杜光庭	水德星君咒	妙仿嵯壬分盻仙良	五言律诗
高穹符戊己，藏陆起重霄。五行尊暗曜，九土见光昭。甘石推留伏，陶巫筭深寥。上仙垂雨露，伏地礼空谣。	杜光庭	土德星君咒	高藏五九甘陶上伏	五言律诗
神首循黑道，冥冥超至灵。晴明期朔望，阳德晦阴精。高镇黄幡阙，矛戟耀霜铃。志心伺多福，稽首讽真经。	杜光庭	罗㬋星君咒	神冥晴阳高矛志稽	五言律诗
处暗表阴德，豹尾镇星宫。怒指摧山岳，权雄暝太空。龙蛇生怪状，变异忽昏蒙。主人长寿荣，禳应在恪恭。	杜光庭	计都星君咒	处豹怒权龙变主禳	五言律诗
授制宗元帝，含精耀紫微。阴阳乘运极，幽显閟灵机。玉舆登马汉，金铃布斗飞。四宿循周度，九土尊天威。	杜光庭	紫炁星君咒	授含阴幽玉金四九	五言律诗
太阴光玉纬，精魄育群生。青桂黄华辅，郁罗保素灵。毛头分怪状，彗尾或潜经。舍次流灾房，斋修洞香冥。	杜光庭	月孛星君咒	太精青郁毛彗舍斋	五言律诗
三才及万物，倚伏各有灵。终结大劫数，福尽天地倾。往返于五道，苦哉更死生。展转三涂中，去来与祸幷。	杜光庭	三涂五苦颂八首一	三倚终福往苦展去	五言律诗
大贤慎玆戒，忍世念割情。愚夫不信法，罪通常自婴。吾念世无已，今故重告明。若欲度斯祸，归命太上经。	杜光庭	三涂五苦颂八首二	大忍愚罪吾今若归	五言律诗
宿命有信然，弱丧谓之无。皆欲眼前见，过目即言悠。大贤明道教，惨戚悯顽夫。依依念子苦，勤勤令我忧。	杜光庭	三涂五苦颂八首五	宿弱皆过大惨依勤	五言律诗
经法随玄妙，崇奉悉因师。凡欲立善者，咸当礼愿之。气专功易就，心慢侮难追。若能勤系念，朝日自仙飞。	杜光庭	辞三师颂一	经崇凡咸气心若朝	五言律诗
公族为良雅，僧堂视事幽。纲轩疏雨霁，金刹片云秋。树色新兰若，经声小比丘。从来东道意，无见不相留。	王渐	缺题	公僧纲金树经从无	五言律诗
我有夜光宝，自然明月□。堪●汉祖剑，曾上魏王台。五色人难辨，千金匣始开。不逢天子照，却复度关来。	李斌	剑歌二	我自堪曾五千不却	五言律诗
一宿烟霞境，更无尘梦侵。泉声寒绕枕，山色冷归衾。自得希夷性，还忘名利心。更阑不成寐，岩鸟共寒吟。	袁吉	宿上霄洞居诗	一更泉山自还更岩	五言律诗
十年学仙术，灵草少知音。白禄堪为柜，海宝善软金。生在沙岗上，常得道家钦。朱内抽真汞，花红根自深。	白云仙人	灵草歌海宝草	十灵白海生常朱花	五言律诗
天降神柜草，无过访合穗。烧药实堪夸，不与凡草揆。众草经霜软，此草不憔悴。寒暑不相侵，烧药添智慧。	白云仙人	灵草歌合穗草	天无烧不众此寒烧	五言律诗
芝草延年寿，五凤结成珍。六龙堪为柜，七宝善养庚。玉柱能香美，青泉苦味辛。万通偏煮汞，天降立制成。	白云仙人	灵草歌天降草	芝五六七玉青万天	五言律诗
志道要超升，须访神草经。圣事常宜重，非人莫谩轻。恐折人间寿，看似掌中珍。欲知庚汞了，须采草凤青。	白云仙人	灵草歌凤青草	志须圣非恐看欲须	五言律诗
天降号聚珍，四季叶长青。凡人多不识，看似掌中金。服食添长命，生餐善治心。不是真仙本，世间少知音。	白云仙人	灵草歌聚珍草	天四凡看服生不世	五言律诗
此草味教辛，仙家唤金灯。生服能治病，一载自身轻。伏砒砒能白，结汞汞转新。不然济人命，兼取汞中庚。	白云仙人	灵草歌金灯草	此仙生一伏结不兼	五言律诗
大道依仙踪，方显有神功。三黄成真体，白虎是一宗。金丹求灵草，石柜卒难穷。欲知铅汞了，须采草万通。	白云仙人	灵草歌万通草	大方三白金石欲须	五言律诗
大道与仙同，须向草中功。金石能飞走，灵草自相通。但依真仙草，制向铅汞中。欲得金丹就，采取草山红。	白云仙人	灵草歌白珠草	大须金灵但制欲采	五言律诗
弟子仰法师，敢启有所陈。众生暗塞久，思闻至法音。大慈开长夜，设化万劫新。主人建福斋，延及四辈人。	朱君绪	法师升高座咏	弟敢众思大设主延	五言律诗
大道无为中，积气运起形。为众设桥梁，故遗无等经。修之得长乐，莫有三界生。烧去六尘垢，一心静念听。	朱君绪	定座咏	大积为故修莫烧一	五言律诗
九鼎何所自，都因一炁生。银铅看得所，龙虎自呑幷。铢两相句制，河车辨性情。循还依节候，还丹应可成。	柳冲用	巨胜歌（幷序）一	九都银龙铢河循还	五言律诗
龟蛇体殊异，铅汞共宗祖。二女虽同居，良媒分子母。配合由三花，青龙句白虎。四象既可凭，五神当有主。	柳冲用	巨胜歌（幷序）二	龟铅二良配青四五	五言律诗
巍巍尊复高，飘飘何左顾。世人徒炼丹，不识神仙路。众石属坎宫，假名皆不悟。黑白既不知，流年亦虚度。	柳冲用	巨胜歌（幷序）三	巍飘世不众假黑流	五言律诗
尽言水土金，三物成大药。假气递相生，相生复相烁。黄芽不是铅，元向铅中作。举东已合西，戊己为囊橐。	柳冲用	巨胜歌（幷序）四	尽三假相黄元举戊	五言律诗
复始才阳发，循环顺节移。龙潜腾未得，虎伏叫声希。二炁相方会，三花兆启期。火盈临九数，亏折却来归。	韩蕴中	火记歌（幷序）一	复循龙虎二三火亏	五言律诗
二九临𬬻日，干坤气正交。金童来克木，土镇水胎胞。感应相吞啖，和同在意调。进时加刻漏，退即卦依爻。	韩蕴中	火记歌（幷序）二	二干金土感和进退	五言律诗
道泰亲承候，阳和始发生。律移衤孟月，斗建守寅行。君子心干惕，阴阳顺节萌。三旬终出户，捣治再还烹。	韩蕴中	火记歌（幷序）三	道阳律斗君阴三捣	五言律诗
苦节炼成干，修丹在志坚。虎伤龙带血，金杀木无烟。阳盛阴将至，荣来衰自然。撃声同磬响，观视得延年。	韩蕴中	火记歌（幷序）六	苦修虎金阳荣撃观	五言律诗
初六到南宫，阴升姤启蒙。刻频移律吕，持节递相攻。五日才亏折，三花运数供。取来临户看，血点几千重。	韩蕴中	火记歌（幷序）七	初阴刻持五三取血	五言律诗
小吉柄天符，阴来遁积孚。金公凑筋髓，朱鸟握机枢。道体同天地，冲和药在𬬻。莫将为变化，服饵死皆苏。	韩蕴中	火记歌（幷序）八	小阴金朱道冲莫服	五言律诗
否闭三阴降，将军杀炁多。牵牛星汉会，织女渡天河。甲乙变伤木，庚辛劎始磨。令行巡节候，寒暑緫经过。	韩蕴中	火记歌（幷序）九	否将牵织甲庚令寒	五言律诗
月合天刚至，风生荠麦芽。土公亲祭祀，埏埴养金砂。桂影圆霄汉，曦和韵紫霞。鸿来玄鸟去，将见水中楂。	韩蕴中	火记歌（幷序）十	月风土埏桂曦鸿将	五言律诗
冷炁伤时物，阴来万木凋。菊花寻戊已，赤血斩龙腰。剥烂将为土，离铅见即消。苦心修至道，莫恨路迢迢。	韩蕴中	火记歌（幷序）十一	冷阴菊赤剥离苦莫	五言律诗
上六居坤位，阴阳括始终。帝男精作髓，离女血殷红。二八当交合，三人义不同。开𬬻看至宝，服即变衰翁。	韩蕴中	火记歌（幷序）十二	上阴帝离二三开服	五言律诗
岩叟承恩宠，烧丹在禁闱。釜中诸药化，𬬻上水银飞。璧合秋霜色，光含夜月辉。緫由明主感，能使道精微。	窦真君	九转诗一	岩烧釜𬬻璧光緫能	五言律诗
转转穷微妙，重重入杳杳。由将药砂体，却变水银形。炁合秋霜静，朱光夜落星。自然成姹女，何处不通灵。	窦真君	九转诗三	转重由却炁朱自何	五言律诗
白锡虽初化，黄芽制已凝。元如天降雪，映似结池水。研土干和炒，罗灰湿拌蒸。仍须看炁色，更待卤咸澄。	窦真君	九转诗四	白黄元映研罗仍更	五言律诗
硝石临汤沃，𥐻砂浸水煎。咸粗只是转，矾细不须研。旧白初凝硬，新黄色未坚。欲将持入火，由怯水银烟。	窦真君	九转诗六	硝𥐻咸矾旧新欲由	五言律诗
罢火开丹竃，成金去药泥。瑞光连明月，真气杂虹蜺。形胜参金鼎，精华向马蹄。由须九转毕，看取一刀圭。	窦真君	九转诗七	罢成瑞真形精由看	五言律诗
化粉初研炼，临𬬻定否臧。似尘惊半紫，如面讶全黄。瑞作三茎穗，灵含五色光。待抽金毒尽，特献玉阶傍。	窦真君	九转诗八	化临似如瑞灵待特	五言律诗
俄景暧余晖，寒村归栖翼。吏休案牍敛，庭闲谊讼息。顾修杇钝姿，多惭弼谐力。不能庶知止，方归事耕植。	赵志	敬和徐司马闲厅晚景之赠	俄寒吏庭顾多不方	五言律诗
识托浮辔起，生从爱欲来。昔时曾长大，今日复婴孩。星眼随人转，朱唇向乳开。为迷真法性，还却受轮回。	傅翕	四相诗生相	识生昔今星朱为还	五言律诗
览镜容颜改，登阶气力衰。咄哉今已老，趋拜礼还亏。身似临崖树，心如念水龟。尚犹耽有漏，不肯学无为。	傅翕	老相	览登咄趋身心尚不	五言律诗
精魄辞生路，游魂入死关。只闻千万去，不见一人还。宝马空嘶立，庭花永绝攀。早求无上道，应免四方山。	傅翕	死相	精游只不宝庭早应	五言律诗
夜夜抱佛眠，朝朝还共起。行住镇相随，坐卧同居止。分毫不相离，如身影相似。欲知佛何在，只这语声是。	傅翕	颂五	夜朝行坐分如欲只	五言律诗
万类同真性，千般体一如。若人解此法，何用苦寻渠。四生同一体，六趣会归余。无明即是佛，烦恼不须除。	傅翕	颂八	万千若何四六无烦	五言律诗
脱中如不如，缚中莫如相。乃会三菩提，如如等无上。法相并无双，恒乖未曾各。沉浮随不随，摇漾泊无泊。	傅翕	有沙门问大士那不出家答曰	脱缚乃如法恒沉摇	五言律诗
持戒如天日，能明本有躯。照见家中宝，兼闻额上珠。直超三有海，径到萨云衢。并会等无等，齐证拘无拘。	傅翕	劝谕诗三首一	持能照兼直径并齐	五言律诗
修空截三有，精进作医王。共弘调御法，甘雨注无方。泽润群生等，慧解悉芬芳。普会三菩室，齐证真如房。	傅翕	劝谕诗三首三	修精共甘泽慧普齐	五言律诗
玉钩千丈挂，金波万里遥。蚌亏轮影灭，蓂落桂阴销。入风花气馥，出树鸟声娇。独使高楼妇，空度可怜宵。	无名氏	咏月诗	玉金蚌蓂入出独空	五言律诗
丹晖映云庭，紫烟光玉林。焕烂七宝花，璀璨瑶灵音。宫商自相和，妙灵开人衿。玄唱种福田，广度无界心。	无名氏	太微天帝君赞大有妙经颂一	丹紫焕璀宫妙玄广	五言律诗
飘飘上云路，黯黯入长霄。星宫日去远，光阴劫数遥。仰德金颜隐，倾想伫神飚。愿得暎霞轸，焚香稽首朝。	无名氏	众仙步虚词五首一	飘黯星光仰倾愿焚	五言律诗
玄风转飞盖，紫气泛仙车。浮空不侍驾，倏忽升虚无。徘徊哀下界，顾眄愍群诸。三元真化毕，翛然入太虚。	无名氏	众仙步虚词五首二	玄紫浮倏徘顾三翛	五言律诗
万气浮空上，千光合太微。霄间望华盖，虚里眄霞衣。真仪入云路，圆曜逐风飞。愿得三元会，金容乘运归。	无名氏	众仙步虚词五首三	万千霄虚真圆愿金	五言律诗
